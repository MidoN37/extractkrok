1. Хто несе відповідальність за безпечну роботу на фізіотерапевтичному обладнанні, оформляє на кожний кабінет технічний паспорт, що включає перелік приміщень, їх оснащення і захисні пристрої та розробляє інструкції з техніки безпеки для кожного кабінету?
a. Фізіотерапевт
*b. Завідувач фізіотерапевтичного відділення
c. Технічний персонал фізіотерапевтичного відділення
d. Сестра медична фізіотерапевтичного відділення
e. Асистент фізіотерапевта

2. У жінки віком 48 років, яка перенесла інфаркт міокарда, виникають больові відчуття під час підйому по сходах більше ніж на 1 поверх, спостерігається емоційне напруження. До якого функціонального класу стабільної стенокардії напруження відноситься ця пацієнтка?
a. V
*b. ІІ
c. ІІІ
d. IV
e. І

3. Пацієнту з травмою колінного суглоба рекомендовано виконувати силові вправи для чотириголового м’яза стегна 3 рази на тиждень. Кожну вправу треба виконувати 8 разів, по 2 підходи, у повільному темпі. Застосування якого мнемонічного принципу дозволяє якісно описати дозування фізичного навантаження?
a. RICE
b. SOAP
c. PQRST
*d. FITT
e. SMART

4. Який з нижченаведених рефлексів вказуватиме на органічне ураження пірамідної нервової системи?
a. Рефлекс Брудзінського
b. Рефлекс Керінга
*c. Рефлекс Бабінського
d. Рефлекс Марінеску-Радовічі
e. Рефлекс Кремастера

5. Який технічний засіб допомоги обов'язково застосовується для безпечного супроводження та страхування  пацієнта під час ходьби?
*a. Пояс для ходи, підвісна система
b. Милиці, пояс для ходи
c. Тростина, підвісна ситема
d. Крісло колісне
e. Ходунці, пояс для ходи

6. Який принцип модифікації житлового середовища для літніх людей передбачає формування житлового простору з урахуванням фізіології, психології та гігієни проживання?
a. Компенсувального простору
*b. Ергономічності
c. Доступності
d. Комплексного впливу
e. Безпеки

7. Спортсмену проведено вимірювання частоти серцевих скорочень та артеріального тиску на 5, 20 та 45 хвилинах тренування. Який вид лікарсько-педагогічного контролю використано у цьому разі?
a. Поточний
b. Повторний
*c. Оперативний
d. Первинний
e. Етапний

8. Із якою метою проводиться  профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
a. Збільшення екскурсії грудної клітки
b. Видалення мокротиння з трахіобронхіального дерева
*c. Забезпечення вентиляції легень
d. Збільшення екскурсії діафрагми
e. Попередження ателектазу

9. Під час виконання тесту Шобера спочатку позначають стікером верхівку остистого відростка хребця S1. Через скільки сантиметрів доверху потрібно позначити другу точку?
*a. 10
b. 7
c. 15
d. 12
e. 5

10. У пацієнта розлади рухових функцій верхньої кінцівки після геморагічного інсульту. Для контролю ефективності його відновлення у діагностичному комплексі застосовували  пальненосову пробу, тест <<коробка та кубики>>, тест із дев’ятьма отворами та стрижнями. Дослідження проводили з метою визначити:
*a. Точність та координованість рухів
b. Спастичність
c. Активність у повсякденному житті
d. Діапазон рухів
e. Силу м’язів

11. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
a. Ходунки
b. Крісло колісне
c. Реабілітаційні бруси
*d. Милиці
e. Тростини

12. Як називається сукупність моделей та поведінкових дій, очікуваних суспільством і сформованих культурою або середовищем в ерготерапії?
a. Орієнтири поведінкових дій особи
b. Характеристики людини
c. Особистісні обов’язки
d. Духовність
*e. Виконання ролей

13. Яке дослідження м’язового тонусу в пацієнта із синдромом паркінсонізму доцільно застосувати?
a. Тест Руно
b. Проба Барре
*c. Проба Нойка-Ганева
d. Поза Будди
e. Шкала Ашфорта

14. Не пізніше якого часу рекомендовано починати вертикалізацію пацієнта з неускладненим перебігом ішемічного інсульту без порушення свідомості?
a. 3-ої доби
b. 4-ої доби
c. 6-ої доби
d. 5-ої доби
*e. 2-ої доби

15. Як часто фізичний терапевт повинен перевіряти справність обладнання, що використовується під час занять із пацієнтами?
a. Згідно з графіком перевірки обладнання
*b. Повсякчас, перед кожним використанням
c. На початку робочого дня
d. У кінці робочого дня
e. Згідно з рекомендаціями виробника обладнання

16. За якою міжнародною шкалою проводится мануально-м'язове тестування?
a. 0--8 балів
b. 1--5 балів
*c. 0--5 балів
d. 1--10 балів
e. 1--8 балів

17. Під час бесіди з пацієнтом лікар з'ясував наявність у нього постійного протипоказання до призначення масажу. Наявність якого захворювання/стану було виявлено у пацієнта?
a. Артеріальної гіпертензії І ступеня
*b. Доброякісного м’язового новоутворення
c. Вираженого больового синдрому
d. Стану вираженої перевтоми
e. Гострого респіраторного захворювання

18. Пацієнт віком 48 років, який хворіє на бронхіальну астму, звернувся з приводу плану легеневої реабілітації. Які клінічні ознаки свідчитимуть про погіршення стану пацієнта?
a. Експіраторна задишка з подовженим видихом, вологі хрипи
b. Інспіраторна задишка з подовженим видихом, сухі свистячі хрипи
*c. Експіраторна задишка з подовженим видихом, сухі свистячі хрипи
d. Інспіраторна задишка, клекочуче дихання
e. Експіраторна задишка з подовженим видихом, крепітація

19. Які з представлених етіологічних чинників є основними факторами розвитку хронічного обструктивного бронхіту?
a. Фізичні, алергічні, стресові, інфекційні
b. Хімічні, фізичні, стресові, алергічні
*c. Фізичні, хімічні, інфекційні, алергічні
d. Хімічні, стресові, фізичні, інфекційні
e. Інфекційні, алергічні, хімічні, стресові

20. Жінка віком 35 років має синдром зап'ясткового каналу. Скаржиться на те, що не може друкувати більше 10 хвилин, перш ніж біль стане непереборним. Які заходи фізичної терапії та ерготерапії  застосовуватиметься з метою зменшення больових відчуттів перші 5 днів?
*a. Ортезування почергово із вправами з полегшених вихідних положень
b. Ортезування та зміцнення м'язів передпліччя
c. Покращення мобільності променево-зап'ясткового суглоба  та ергономвка робочого місця
d. Розтягування м'язів передпліччя  почергово із ортезуванням
e. Покращення нейро-м'язового контролю

21. Семирічній дитині встановлено діагноз: дитячий церебральний параліч, спастичний парапарез нижніх кінцівок. Об'єктивно спостерігається: самостійно ходить у приміщенні та на вулиці, піднімається сходами, тримаючись за поручні, має труднощі під час ходьби по нерівній поверхні та обмеження бігу й стрибків. Якому рівню відповідно до системи класифікації великих моторних функцій GMFCS відповідають рухові можливості цієї дитини?
a. IV
*b. II
c. III
d. I
e. V

22. Які вправи доцільно рекомендувати пацієнтам, які хворіють на гіпертонічну хворобу в різних стадіях, з метою зниження артеріального тиску?
a. Ізометричні
*b. Дихальні з затримкою дихання на видиху
c. Ізотонічні
d. Ритмопластичні
e. Дихальні з затримкою дихання на вдиху

23. Пацієнт віком 56 років у стані спокою мав ЧСС - 80/хв та АТ - 120/80 мм рт. ст. Відразу після виконання стандартного навантаження "20 присідань за 30 секунд" спостерігається: ЧСС - 165/хв, АТ - 175/0 мм рт. ст. Яким є тип реакції серцево-судинної системи на навантаження у цього пацієнта?
a. Гіпотонічний
b. Східчастий
c. Нормотонічний
*d. Дистонічний
e. Гіпертонічний

24. Як фізичний терапевт повинен страхувати пацієнта під час навчання умінню долати бордюри на кріслі колісному?
*a. Стоячи позаду візка, тримаючи за ручки візка
b. Стоячи з боку, в готовності до страхування
c. Стоячи попереду, утримуючи за підніжки візка
d. Стоячи позаду, в готовності до страхування
e. Стоячи з боку, утримуючи за раму візка

25. Які дії виконує фізичний терапевт при маніпуляційному втручанні <<мануальна вібрація>>?
a. Вібрацію низької частоти на грудну клітку під час під час вдиху пацієнта
b. Вібрацію високої частоти на стінку грудної клітки під час вдиху пацієнта
c. Вібрацію низької частоти на стінку грудної клітки під час видиху пацієнта
*d. Вібрацію високої частоти на стінку грудної клітки під час видиху пацієнта
e. Вібрацію середньої частоти на грудну клітку під час видиху пацієнта

26. Вкажіть консервативний метод, який найчастіше застосовують для лікування болю в плечах у користувачів інвалідних візків з ручним керуванням.
a. Ін'єкції кортикостероїдів
b. Акупунктура
c. Електрична нервова стимуляція
*d. Вправи на зміцнення та розтяжку
e. Іммобілізація

27. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Паркінсонічний
*b. Геміплегічний
c. Невропатичний
d. Атактичний
e. Міопатичний

28. Який тест можна застосувати для дослідження маніпулятивного рівня кисті та можливості виконувати повні захоплення?
*a. Френчай
b. Фугл-Мейєра
c. Мотрісіті
d. Ловетта
e. Тінетті

29. Для проведення реабілітації пацієнта після перенесеного інфаркту міокарда необхідно виконати оцінку толерантності до фізичного навантаження. Який діагностичний метод потрібно застосувати у цьому разі?
a. Пікфлоуметрію
*b. Велоергометрію
c. Пульсокиметрію
d. Плавання
e. Електрокардіографію

30. Пацієнту віком 27 років, який хворіє на бронхіальну астму, сімейним лікарем призначено 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
a. Підвищення тонусу гладеньких м'язів бронхіол
b. Підвищення тонусу гладеньких м'язів мікросудин
c. Зниження тонусу гладеньких м'язів мікросудин
d. Підвищення ефективності мукоциліарного кліренсу
*e. Зниження тонусу гладеньких м'язів бронхіол

31. Пацієнтка віком 48 років, ГМПК за шкалою Chedokee-McMaster Stroke Assessment, показники парезу верхньої кінцівки нижче 4-ї стадії. На якій стратегії відновлення для такої пацієнтки краще сфокусуватися асистенту фізичного терапевта?
a. Відновлення та стимуляції
*b. Підтримування та компенсації
c. Профілактики та стимуляції
d. Адаптації самообслуговування
e. Повного відновлення функцій

32. У пацієнтки віком 72 роки діагностовано стан після перенесеного інфаркту головного мозку з бульбарним синдромом. Під час навчання користуванню столовим приладдям ерготерапевт помітив, що пацієнтка має проблеми з ковтанням і закашлюється під час прийому їжі. Що в цьому разі повинен зробити ерготерапевт?
a. Порекомендувати їсти повільніше та ретельно пережовувати їжу
b. Попросити молодший медичний персонал годувати пацієнтку та спостерігати за ковтанням
c. -
d. Порекомендувати вживати їжу спеціальної консистенції
*e. Порекомендувати терміново провести обстеження ковтання

33. У пульмонологічному відділенні на лікуванні знаходиться пацієнт віком 45 років із негоспітальною лівобічною нижньодольовою пневмонією. Вкажіть дренажне положення, яке буде сприяти відходженню харкотиння.
a. На лівому боці з опущеним головним кінцем
*b. На правому боці з опущеним головним кінцем
c. На правому боці з піднятим головним кінцем
d. На лівому боці з піднятим головним кінцем
e. Зміна положення тіла не вплине на відходження харкотиння

34. Яке втручання з метою профілактики контрактур є найефективнішим для пацієнта з наслідками хребетно-спинномозкової травми  (ASIA A)?
a. Пасивні рухи та позиціонування
b. Масаж та діяльність повсякденного життя
*c. Позиціонування та діяльність повсякденного життя
d. Вправи на збільшення м'язової сили та розтяг
e. Позиціонування та вправи на збільшення м'язової сили

35. Як називається вільний у просторі рух, що виконується дистальним сегментом кінцівки?
a. Функціональна вправа
b. Поступальна вправа
c. Вправа з закритим кінематичним ланцюгом
d. Зворотна вправа
*e. Вправа з відкритим кінематичним ланцюгом

36. Пацієнт віком 29 років скаржиться на асиметрію обличчя. За оцінкою неврологічного статусу встановлено: у чоловіка відсутні рухи мімічних м'язів зліва, сльозотеча з лівого ока. Який нерв уражений?
a. Окоруховий
b. Відвідний
*c. Лицевий
d. Блоковий
e. Трійчастий

37. Під час огляду ліктьового суглоба, при  зігнутому передпліччі під кутом 90°, лінії, що поєднують верхівку ліктьового виростка, зовнішній та внутрішній надвиростки  в нормі утворюють:
a. Трикутник Богдалека
*b. Рівнобедрений трикутник Гюнтера
c. Трикутник Пті
d. Трикутник Морганьї
e. Трикутник Ларррея

38. Який вид патологічного кінцевого відчуття спостерігається при обмеженні руху ліктьового суглоба внаслідок анталгічної контрактури?
a. -
b. Кістка в кістку
c. Стискання м'яких тканин
*d. М'язовий спазм
e. Пружинний блок

39. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
*a. 15-20°
b. 20-25°
c. 10-15°
d. 25-30°
e. 5-10°

40. Протези кінцівок за призначенням поділяють на:
a. Активні та анатомічні
b. Професійні та побутові
c. Анатомічні та спеціалізовані
*d. Функціональні та косметичні
e. Активні та косметичні

41. Які результати тестування скорочувальних структур характерні для тендиніту?
a. Слабке та безболісне напруження
b. -
*c. Сильне (відносно) та болюче напруження
d. Сильне та безболісне напруження
e. Слабке та болюче напруження

42. Яку шкалу використовують в ерготерапії для  стандартизованої оцінки рівня розвитку великих моторних функцій у дітей із церебральним паралічем?
a. CFCS
b. FIM
c. FMS
d. MACS
*e. GMFCS

43. Піднімання на бордюр (до 10 см) за допомогою ходунків, відбувається:
a. Повернутися спиною, підняти слабку кінцівку на бордюр, перенести вагу тіла на ходунці, підняти сильнішу кінцівку
b. Здійснювати підйом без використання ходунців
*c. Поставити ходунці, підняти сильнішу кінцівку на бордюр, перенести вагу тіла на ходунці, підняти слабку кінцівку
d. Поставити ходунці, підняти слабку кінцівку на бордюр, перенести вагу тіла на ходунці, підняти сильнішу кінцівку
e. Повернутися спиною, підняти сильнішу кінцівку на бордюр, перенести вагу тіла на ходунці, підняти слабку кінцівку

44. Під час мануального тестування м’язів визначається виразне їх напруження та здатність виконання рухів без допомоги фізичного терапевта. Укажіть, чому дорівнює сила м’язів за Оксфордською шкалою.
a. 5
*b. 2
c. 3
d. 4
e. 1

45. Які додаткові рухи не застосовують під час використання методу <<суглобової гри>>?
a. Ковзання
b. Витягання
*c. Згинання
d. Кочення
e. Обертання

46. У чоловіка віком 65 років з діагнозом: артеріальна гіпертензія, виявлено акцент ІІ тону на аорті. Який об'єктивний методом обстеження застосовував лікар для визначення цього симптому?
*a. Аускультація
b. Перкусія
c. Ультразвукове дослідження серця
d. Огляд
e. Пальпація

47. Визначте поняття <<стандартизований тест>> у роботі ерготерапевта.
a. Тест, який часто використовується для певних випадків
b. Тест, який має  детальну інструкцію для використання
c. ---
*d. Тест, який пройшов процес наукового випробування, щоб визначити його валідність та надійність
e. Будь який тест з арсеналу ерготерапевта, який відповідає потребам оцінки конкретного індивіда

48. Яка проба проводиться для встановлення рухливості грудного відділу хребта?
*a. Отта
b. Томайєра
c. Ласега
d. Адамса
e. Сєдіна

49. Під час дослідження чутливості пацієнт сидить із заплющеними очима. На внутрішній поверхні передпліччя пацієнта на відстані 4 см один від одного здійснюють тиск за допомогою циркуля Вебера та просять відповісти на питання, на якій відстані одна від одної знаходяться точки тиску. Який вид чутливості оцінюють у цьому разі?
a. Стереогнозію
b. Пропріоцепцію
*c. Дискримінацію
d. Тактильну
e. Кінестезію

50. Під час проведення соматоскопії пацієнта фізичний терапевт встановив, що його грудний кіфоз становить 2 см, а поперековий лордоз - 4 см. Укажіть форму спини пацієнта.
*a. Нормальна
b. Кругло-увігнута
c. Кругла
d. Плоска
e. Плоско-увігнута

51. Пацієнт звернувся зі скаргами на біль у плечовому суглобі, який обмежує рух та його повсякденну життєдіяльність. Під час об'єктивного обстеження було оцінено пасивну амплітуду рухів у плечовому суглобі. Яке кінцеве відчуття буде вважатися нормальним для оцінки зовнішньої ротації?
a. Стискання м'яких тканин
b. М'язовий спазм
c. Пусте
d. Кістка в кістку
*e. Розтягнення м'яких тканин

52. Пацієнту фізичний терапевт вимірює амплітуду рухів у променево-зап'ястковому суглобі. У якій площині відбувається долонне згинання і тильне розгинання цього суглоба?
a. Горизонтальній
b. Повздовжній
*c. Сагітальній
d. Поперечній
e. Фронтальній

53. Під час обстеження та проведення тесту неврологічному хворому <<Встань та йди>> були отримані результати ходьби у 15 сек. Яка здатність до переміщення у цього пацієнта?
a. Переважно обмежена здатність до переміщення
b. Порушена здатність до переміщення
c. Вільна здатність до переміщення
*d. Переважно незалежна здатність до переміщення
e. Обмежена здатність до переміщення

54. Якому виду терапевтичних вправ на розтягування потрібно надати перевагу, якщо пацієнт не може виконати активний рух через відсутність нервово-м’язового контролю м’язів згиначів стегна?
*a. Пасивно статичним
b. Балістичним
c. Вибірково статичним
d. Активно-пасивно статичним
e. Активно статичним

55. Пацієнт звернувся зі скаргами на біль у плечовому суглобі, який провокується рухами над головою. У результаті суб'єктивної оцінки у лікаря виникла гіпотеза щодо міогенного джерела болю. Якими методами об'єктивної оцінки можна підтвердити цю гіпотезу?
a. Оцінкою активного/пасивного діапазону руху, ММТ, оцінкою суглобової гри
b. Оцінкою активного/пасивного руху, оцінкою суглобової гри
*c. Оцінкою активного/пасивного руху, тестування ізометричним напруженням, пальпацією
d. Оцінкою пасивного діапазону руху, ММТ, пальпацією
e. Оцінкою активного/пасивного діапазону руху, ММТ

56. Який неінвазивний метод обстеження має найбільше значення в діагностиці інфаркту міокарда?
a. Ехокардіографія
*b. ЕКГ
c. Аускультація
d. Вимірювання АТ
e. Перкусія

57. Як називається захисний рефлекс розтягування, що запобігає перерозтягуванню м'язів?
*a. Міотатичний рефлекс
b. Сухожильний рефлекс
c. Тонічний рефлекс
d. Сегментарний рефлекс
e. Аутогенне гальмування

58. За допомогою якого інструмента вимірюють ширину плечей, діаметри грудної клітки і таза людини?
a. Ростомір
b. Сантиметрова стрічка
c. Динамометр
d. Циркуль-каліпометр
*e. Товстотний циркуль

59. У чоловіка раптово почалися сильні болі в лівій половині грудної клітини, кашель, рясне кровохаркання, температура тіла підвищилася до $38,2^o$С. Під час обстеження встановлено, що ліва половина грудної клітини дещо відстає в акті дихання. Під час аускультації прослуховується крепітація і шум тертя плеври. Встановіть попередній діагноз.
a. Емфізема
*b. Пневмонія
c. Хронічний бронхіт
d. Гострий бронхіт
e. Бронхіальна астма

60. У чоловіка віком 45 років в анамнезі  ХОЗЛ. Скаржиться на задишку, що посилюється  під час незначного наватаження та малопродуктивний кашель. Вкажіть найбільш інформативний метод для визначення дихальної недостатності у пацієнта.
a. Комп'ютерна томографія легень
b. Рентгенографія органів грудної клітки
*c. Спірографія
d. Бронхографія
e. Бронхоскопія

61. Для здійснення процедур теплолікування - парафіно- та озокеритолікування - необхідне окреме приміщення. Скільки у такому приміщенні має передбачатися площі на одну кушетку (м^2)?
*a. 6
b. 12
c. 4
d. 8
e. 10

62. З якою метою пацієнт має оволодіти навичками переміщення в положеннях лежачи та сидячи?
*a. Для уникнення розвитку контрактур або пошкоджень шкіри
b. Це є одним з базових принципів нейропластичності
c. Для покращення психоемоційного стану
d. Для зменшення спастичності
e. Для зміцнення здорових частин тіла

63. Процес самостійного прийому їжі входить до:
a. Соціальних ролей
*b. Активності повсякденного життя
c. Мобільності
d. Інструментальної активності
e. Виробничої активності

64. В процесі відновлення втрачених після інсульту функцій, активно застосовується метод дзеркальної терапії. При розладах яких функцій даний метод найбільш ефективний?
*a. Рухових
b. Когнітивних
c. Ковтання
d. Мовних
e. Координаторних

65. Укажіть метод фізичної терапії, який застосовується з метою усунення набряків та застійних явищ, спричинених порушеннями в кровоносній та лімфатичній системах.
a. Кінезотейпування
*b. Масаж
c. УВЧ-терапія
d. Плавання
e. Гідрокінезотерапія

66. У пацієнта перелом середньої третини плечової кістки. Йому накладено гіпсову пов’язку і рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
*a. Іммобілізації, постіммобілізації, відновний
b. Догоспітальний, госпітальний, загальний
c. Ліжковий, напівліжковий, вільний
d. Щадний, функціональний, тренувальний
e. Стаціонарний, амбулаторно-поліклінічний

67. При проведенні ММТ м'язів що виконують приведення плеча, м'язом агоністом є:
a. Підосний м'яз
b. Надосний м’яз
c. Малий грудний м'яз
*d. Великий грудний м'яз
e. Дельтоподібний м’яз

68. Пацієнт віком 45 років скаржиться на періодичний кашель із відходженням слизового мокротиння впродовж останніх 2-х років. Останні 3 місяці відзначає появу задишки під час підйому на 3-ій поверх. З анамнезу відомо, що пацієнт курить із п'ятнадцятирічного віку. Під час фізикального огляду виявлено збільшення передньо-заднього діаметра грудної клітки, виступання надключичних ямок і горизонтальне розташування ребер. Яка форма грудної клітки у пацієнта?
a. Гіперстенічна
*b. Емфізематозна
c. Рахітична
d. Нормостенічна
e. Паралітична

69. При проведенні тесту 6-ти хвилинної ходьби, на 2-й хвилині тестування, пацієнт різко зблід. Що потрібно зробити у цьому разі?
*a. Зупинити тестування
b. Порадити пацієнтові знизити швидкість ходьби
c. ---
d. Запропонувати зробити пацієнтові відпочинок та продовжити тест
e. Підбадьорити пацієнта, щоб він пройшов весь тест

70. Під час проведенні проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається у пацієнта?
*a. Гіпертонічний
b. Гіпотонічний
c. Нормотонічний
d. Астенічний
e. Дистонічний

71. Пацієнт віком 30 років скаржиться на обмеження рухливості в правому ліктьовому суглобі. З анамнезу відомо, що 7 місяців тому отримав термічний опік зовнішньої поверхні ліктьового суглоба на глибині до підшкірної клітковини. Об'єктивно спостерігається: рубцева тканина на зовнішній поверхні правого ліктьового суглоба та обмеження згинання у цьому суглобі. Який прийом масажу найбільш доцільно застосувати в цьому разі?
a. Погладжування
b. Розминання
c. Вижимання
d. Вібрація
*e. Розтирання

72. Укажіть перший етап прогресування терапевтичних вправ у закритому кінематичному ланцюгу за параметром маси тіла.
a. Відтискання від стіни
b. Відтискання з руками на підвищенні
c. Вправи з піднятими над головою руками
d. Використання паралельних брусів
*e. Вправи у воді

73. Які заходи фізичної терапії доцільно використати з метою відновлення стереогнозу?
a. Відчуття пасивних рухів у пальцях верхніх і нижніх кінцівок
*b. Впізнання предмета шляхом його обмацування із заплющеними очима
c. Визначення здатності сприймати відокремлено два  подразники одночасно
d. Визначення напрямку руху шкірної складки
e. Визначення із заплющеними очима цифри, що накреслена на шкірі

74. Як характеризується обмежена рухливість суглобів?
a. Можливість виконувати рухи з більшою амплітудою
b. Активний рух у суглобі з максимальною амплітудою
c. Можливість виконувати рухи в неправильних площинах
d. Максимальна пасивна амплітуда рухів у суглобі навколо з однієї з осей обертання
*e. Неможливість виконувати рухи в межах нормальної амплітуди

75. Яку здатність людини ерготерапевту дозволяє оцінити універсальний опитувальник <<активності у повсякденному житті>> ( Activities of Daily Living- ADL)?
*a. До самостійного існування
b. Інструментальну активність повсякденного життя
c. Заняттєву активніть
d. Діяльність з точки зору її важливості для клієнт/пацієнта
e. Задоволеність від виконання певної діяльності

76. Чоловік із діагнозом: двостороння крупозна пневмонія, знаходиться в стаціонарі 5 добу. З метою покращення вентиляції в обох легенях йому призначені спеціальні дихальні вправи. Яким є найвигідніше положення для пацієнта під час їх виконання?
a. На боці з опорою рук фізичного терапевта
*b. Стоячи
c. Сидячи руки на плечах
d. Лежачи руки на грудній клітці
e. Лежачи на животі

77. Під час обстеження підлітка реабілітолог виявив асиметрію хребта: лінія плечей і нижній кут лопатки знижені в лівий бік, лопатка наближається до хребта. Яка патологія у пацієнта?
a. Кругла спина
b. Кіфоз
c. Плоска спина
d. Лордоз
*e. Сколіотична постава

78. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовуються шкала Ашворта, шкала оцінки інвалідизації та шкала стійкості до пасивних рухів у цьому разі?
a. Діапазону рухів
b. Сили м’язів
c. Активності у повсякденному житті
d. Точності та координованості рухів
*e. Спастичності

79. При моноартриті лівого колінного суглоба масажні прийоми потрібно починати з:
a. Правого стегна
b. Правої гомілки
c. Лівої гомілки
d. Лівого колінного суглоба
*e. Лівого стегна

80. У пацієнта розлади рухових функцій верхньої кінцівки після геморагічного інсульту. Для контролю ефективності його відновлення у діагностичному комплексі застосовували Індекс Бартел, Канадську шкалу продуктивності праці (СОРМ), тест Френчай, шкалу впливу інсульту. Дослідження проводили з метою визначити:
a. Діапазон рухів
b. Спастичність
c. Точність та координованість рухів
d. Силу м’язів
*e. Активність у повсякденному житті

81. Постізометричну релаксацію використовують  для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
*a. 6--10 сек
b. 16--20 сек
c. 10--15 сек
d. 21--25 сек
e. До 5 сек

82. Де повинен знаходитися фізичний терапевт при страхуванні пацієнта під час спуску зі сходів?
a. З правого боку від пацієнта
*b. Спереду та трохи збоку від пацієнта
c. Позаду та трохи збоку від пацієнта
d. З лівого боку від пацієнта
e. Страхувальна позиція не має значення

83. Під час роботи з електроприладом у фізіотерапевтичному відділенні медичну сестру вразило електрострумом. Зі всім персоналом відділення для попередження подібного випадку проводиться інструктаж з охорони праці. Як називається цей інструктаж?
a. Вступний
b. Повторний
*c. Позаплановий
d. Первинний
e. Цільовий

84. Дитина віком 12 років хворіє на поліомієліт. Починають виникати парези та паралічі. Які методи реабілітації будуть використовуватися у цьому періоді?
a. Масаж та терапевтичні вправи
b. Гідрокінезіотерапія та масаж
c. ЛФК та фізіотерапевтичні процедури
d. -
*e. Статичні дихальні вправи та лікування положенням

85. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Вкажіть рівень втоми у пацієнта.
a. Втома відсутня
b. Виражений
*c. Незначний
d. Різкий
e. Значний

86. Вихідний показник пікфлоуметрії у пацієнта віком 15 років із бронхіальною астмою становив 600 л/хв. Який повторний показник на 5-ій хв відпочинку після тесту 6-хвилинної ходьби буде вказувати на реакцію бронхів (звуження) на фізичне навантаження?
*a. 505 л/хв
b. 690 л/хв
c. 515 л/хв
d. 550 л/хв
e. 615 л/хв

87. Які клінічні ознаки свідчитимуть про погіршення стану пацієнта, який хворіє на бронхіальну астму?
a. Інспіраторна задишка з подовженим видихом, сухі свистячі хрипи
b. Експіраторна задишка з подовженим видихом, вологі хрипи
c. Експіраторна задишка з подовженим видихом, крепітація
d. Інспіраторна задишка, клекочуче дихання
*e. Експіраторна задишка з подовженим видихом, сухі свистячі хрипи

88. Які показники є основними для контролю за станом хворого  на коронавірусну хворобу  (COVID-19) під час виконання терапевтичних вправ у підгострому періоді?
a. VAS, ЧСС, сатурація, ДО, ЖЕЛ, ОФВ1, втома
*b. ЧСС, АТ, ЧД, сатурація, шкала Borg, біль, втома
c. Толерантність до фізичного навантаження, шкала Berga, сатурація
d. АТ, ЧСС, ступені втоми, MOS SF12, опитувальник MacGill
e. ЧСС, ММТ, координація, свідомість, ЖЕЛ

89. Фізичний терапевт у палаті інтенсивної терапії планує проведення  позиціонування пацієнта після гострого порушення мозкового кровообігу з ознаками лівостороннього геміпарезу. Який недолік позиціонування пацієнта в положенні лежачи на правому боці?
*a. Зменшення активності
b. Неможливість розміщення хворих кінцівок в антиспастичних положеннях
c. Погіршення респіраторної функції
d. Збільшення ризику розвитку пролежнів
e. Підвищення негативного впливу шийних тонічних рефлексів

90. Яка мета реалізації програми фізичної терапії з профілактики респіраторних ускладнень у осіб в гострому періоді хребетно-спинномозкової травми шийного відділу хребта?
a. Попередження ателектазу
b. Видалення мокрот з трахіобронхіального дерева
*c. Забезпечення вентиляції легень
d. Збільшення екскурсії грудної клітки
e. Збільшення екскурсії діафрагми

91. Вкажіть неправильний підхід у роботі з пацієнтом з ЧМТ (черепно-мозковою травмою) ІV рівня за шкалою Ранчо Лос Амігос.
a. Навчання пацієнта працювати у тихому середовищі з мінімальними відволікаючими факторами
*b. Незважаючи на збудження клієнта тренувати толерантності до відволікаючих факторів під час виконання завдання
c. Використання підказок
d. Використання спокійного та розміреного темпу виконання повсякденних занять
e. Встановлення передбачуваного графіку та розпорядку дня для повернення додому

92. Вкажіть при якій поставі відмічається надмірний нахил таза назад.
*a. Лордозній
b. Прямій поставі
c. Кіфозній поставі
d. Сколіозній поставі
e. Нормальній поставі

93. Яка стадія серцевої недостатності у пацієнта, якщо у нього є виражені гемодинамічні порушення в обох колах кровообігу, але відсутні стійкі незворотні зміни у серці, судинах, мозку, нирках?
a. СН ІII
b. СН ІІА
c. СН І
*d. СН ІІБ
e. СН 0

94. З якого положення здійснюються мобілізаційні прийоми для проксимального плечо-променевого суглоба?
a. Максимальне розгинання та пронація
*b. Максимальне розгинання та супінація
c. 75° згинання та супінація
d. 90° згинання та пронація
e. 90° згинання та супінація

95. Визначте інтенсивність планованого навантаження (робочу ЧСС) для пацієнта віком 65 років з ішемічною хворобою серця І-ІІ ФК.
a. 100-108
b. 108-116
*c. 116-124
d. 124-132
e. 132-140

96. Який метод обстеження хворих із патологією органів дихання використовують під час перевірки голосового тремтіння, визначенні тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
a. Мануально-м'язове тестування
*b. Пальпація
c. Аускультація
d. Перкусія
e. Ларингоскопія

97. Оберіть мобілізаційний прийом, який використовується при згинальній контрактурі в променево-зап’ястковому суглобі:
a. ---
*b. Ковзання вниз
c. Ковзання вгору
d. Ковзання медіальне
e. Ковзання латеральне

98. Пацієнту віком 40 років призначено інтенсивний масаж асиметричних зон за методикою О. Ф. Кузнєцова. При яких захворюваннях рекомендовано цю методику?
a. Недостатності кровообігу ІІ-Б та ІІІ стадії
b. Опущенні органів черевної порожнини
c. Наслідках порушень мозкового кровообігу
d. Неврологічних синдромах остеохондрозу
*e. Хронічних неспецифічних захворюваннях легень

99. Вкажіть характерний симптом, що визначається аускультативно під час оцінки загального стану пацієнта з сухим плевритом.
a. Крепітація
b. Вологі хрипи
*c. Шум тертя плеври
d. Сухі свистячі хрипи
e. Посилене везикулярне дихання

100. Пацієнт віком 24 роки після ДТП скаржиться на слабкість правих кінцівок. Об'єктивно спостерігається: знижена сила у правих кінцівках до 3-х балів, рефлекси на руках і ногах праворуч - підвищені, черевні рефлекси з правого боку не викликаються. Із правого боку - позитивні флексорні патологічні рефлекси. Який патологічний стан виник у пацієнта?
a. Комбінований тетрапарез
*b. Правосторонній периферичний геміпарез
c. Правосторонній геміпарез
d. Центральний тетрапарез
e. Правостороння геміплегія

101. На скільки градусів має бути виконана абдукція плечового суглоба, щоб розтягнути міжреберні м'язи?
a. 150-170°
b. 60-90°
*c. 90-120°
d. 30-60°
e. 120-150°

102. Рентгенологічно у пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути травмований уламками кістки в першу чергу?
a. Дельтоподібного м'яза
b. Великого круглого м'яза
*c. Двоголового м'яза плеча
d. Найширшого м'яза спини
e. Великого грудного м'яза

103. Виберіть чутливу ділянку на яку потрібно звернути увагу при огляді транстібіальної кукси після зняття протезу.
a. Супрапателлярна область
b. Латеральна область малогомілкової кістки
c. Медіальна область великогомілкової кістки
d. Надвиросткова область
*e. Гребінь великогомілкової кістки

104. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухші, кашляє, під час диханні чути свистячі хрипи, жінка налякана. Яке положення необхідно надати для полегшення стану?
a. Лежачи з піднятими ногами
*b. Ортопное
c. Лежачи з піднятим головним кінцем
d. Лежачи на животі
e. Стоячи

105. Яким має бути вихідне положення гоніометра під час визначення та оцінки активного діапазону руху в шийному відділі (згинання, розгинання)?
a. 75°
*b. 90°
c. 45°
d. 25°
e. 60°

106. Пацієнт віком 52 роки з діагнозом: бронхіальна астма - перебуває на стаціонарному лікуванні в пульмонологічному відділенні. Лікар призначив йому звукову гімнастику під контролем фізичного терапевта. Що нелижить до "звукової гімнастики" пацієнтів із бронхіальною астмою?
a. Вимовляння голосних та приголосних звуків
b. Чітке вимовляння голосних звуків
*c. Вимовляння дзижчачих, шиплячих та ревучих звуків
d. Чітке вимовляння приголосних звуків
e. Вимовляння різноманітних звуків

107. Які терапевтичні вправи потрібно виключити з програми фізичної терапії на вільному руховому режимі 20-річному пацієнтові з гіпертонічною хворобою ІІ ступеня?
a. На рівновагу
b. На витривалість
*c. Стрибкові
d. На розслаблення
e. Силові

108. Страхувальна позиція фізичного терапевта при спуску зі сходів є:
a. Позаду пацієнта
*b. Попереду і трохи збоку від пацієнта
c. Збоку від пацієнта
d. Попереду пацієнта
e. Позаду і трохи збоку від пацієнта

109. Виберіть із нижче наведених варіантів метод обстеження, що доцільно застосувати  для визначення рівня ризику падіння у пацієнта, який три тижні тому переніс закриту черепно-мозкову травму.
a. Мануально-м'язове тестування
*b. Шкала падінь Морсе
c. Тест Берга
d. Оціночний тест Фугл-Мейєра
e. Шкала ком Глазго

110. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі у довготривалому реабілітаційному періоді буде спрямовувати програму фізичний терапевт?
a. Вдосконалення дихальних рухів
b. Профілактика болю
c. Покращення самопочуття
d. Профілактика виникнення контрактур
*e. Вдосконалення навичок самообслуговування

111. Відповідно до запиту пацієнта встановлено ціль ерготерапії: "Через 2 тижні пацієнт самостійно готуватиме прості страви на сніданок для родини (чай/кава, канапки з маслом і сиром) з використанням обох рук". На яку складову частину заняттєвої активності спрямовано таку ціль?
a. Активність у повсякденному житті
b. Відпочинок
*c. Інструментальну активність у повсякденному житті
d. Продуктивну діяльність
e. Дозвілля

112. Укажіть найефективніші заходи фізичної терапії які застосовують для полегшення болю в плечах у користувачів крісла колісного з ручним керуванням.
a. Терапевтичні вправи на розтягнення, позиціонування,  електрична нервова стимуляція
b. Акупунктура, навчання правильній ергономіці руху,  терапевтичні вправи з опором
c. Електрична нервова стимуляція, вправи на розтягнення та з опором
*d. Навчання правильній ергономіці руху, терапевтичні вправи на розтягнення та з опором
e. Іммобілізація плечового суглоба, вправи на розтягнення, навчання правильній ергономіці руху

113. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
a. Супінація стопи
*b. Розгинання стегна і згинання гомілки
c. Розгинання стегна та гомілки
d. Згинання стегна та гомілки
e. Згинання та пронація гомілки

114. Пацієнтка віком 35 років перебуває у терапевтичному відділенні з приводу пневмонії. Загальний стан задовільний, єдине, що турбує жінку це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
*a. Вібрацію
b. Розтирання
c. Розминання
d. Вижимання
e. Погладжування

115. Які м'язи спини потрібно зміцнювати при сутулості та збільшенні грудного кіфозу?
a. Косий м'яз живота
b. Трапецієподібний м'яз
c. Нижній задній зубчастий м'яз
*d. Довгі глибокі м'язи спини
e. Великий та малий ромбовидний м'яз

116. До якого виду відноситься латеральне хапання?
a. Долонні захоплення
b. Силове хапання
*c. Двопальцеві хапання
d. Багатопальцеві захоплення
e. Динамічні хапання

117. При ураженні якого нерву у пацієнта спостерігається, крилоподібна лопатка?
a. Язико-глотковий
*b. Довгий грудний
c. Лицевий
d. Блоковий
e. Блукаючий

118. Під час обстеження пацієнта, який лежить на спині, різке приведення голови до грудей викликало гострий біль у попереку та по ходу сідничного нерва. Перевірка якого симптому спричинила таку реакцію?
*a. Нері
b. Брудзинського
c. Керніга
d. Ласега
e. Вассермана

119. Жінці віком 75 років після перелому великої гомілкової кістки лівої ноги накладено гіпсову пов'язкудля іммобілізації та зростання. Після 5-ти тижнів гомілка лівої ноги значно зменшилася у об'ємі. Визначте вид атрофії, що виникла у пацієнтки.
a. Дегенерація
b. Атрофія від тривалого здавлювання
*c. Атрофія внаслідок бездіяльності
d. Дистрофія
e. Нейрогенна атрофія

120. Якою повинна бути відстань між верхньою перекладиною і пахвовою западиною для безпечного пересування пацієнта на пахвових милицях?
a. 3--4 см
b. 5--7 см
c. 1--3 см
d. 2--3 см
*e. 4--5 см

121. Після родової травми у новонародженої дитини відзначаються: обмеження рухів верхніх кінцівок, гіпорефлексія, м'язова атрофія. До якого виду рухових порушень відносяться ці зміни нервової системи?
a. Пірамідальні порушення
b. Порушення верхнього мотонейрону
c. Міастенія
d. Бульбарні розлади
*e. Порушення нижнього мотонейрону

122. Пацієнт віком 63 роки з лівостороннім геміпарезом знаходиться в палаті інтенсивної терапії з приводу гострого порушення мозкового кровообігу. У яких випадках потрібно позиціонувати пацієнта в положенні лежачи на спині?
a. Для зниження ризику аспірації
b. Для зниження негативного впливу шийних тонічних рефлексів
c. Для зручності соціальних контактів
*d. Для проведення медичних маніпуляцій
e. Для зменшення труднощів із ковтанням

123. З урахуванням яких факторів здійснюється підбір інвалідного візка?
a. Функціональної можливості пацієнта
*b. Функціональної можливості, зросту та ваги тіла,функціональної потреби та активності пацієнта
c. Функціональної потреби пацієнта
d. Бажання пацієнта та його родичів
e. Ваги  та зросту пацієнта

124. Яке положення потрібно надати суглобу під час оцінки пасивних додаткових рухів?
*a. Нещільно укладене
b. Індивідуальне
c. Анатомічне
d. Щільно укладене
e. Вимушене

125. Травматологічному пацієнту, який має зріст 170 см, після пластики передньої хрестоподібної зв'язки лівого колінного суглоба були призначені ліктьові милиці для пересування. Вкажіть правильні критерії підбору милиць для цього пацієнта.
a. Лікоть зігнутий під кутом 40-50°, положення манжети --- на відстані 11 нижче см від найгострішої точки ліктя
*b. Лікоть зігнутий під кутом 15--20°, положення манжети --- на відстані 5--7 см нижче від найгострішої точки ліктя
c. Лікоть зігнутий під кутом 20--30°, положення манжети --- на відстані 8 см нижче від найгострішої точки ліктя
d. Лікоть зігнутий під кутом 10--15°, положення манжети --- на відстані 10 см нижче від найгострішої точки ліктя
e. Лікоть зігнутий під кутом 30-40°, положення манжети --- на відстані 9 см нижче від найгострішої точки ліктя

126. У пацієнта віком 30 років після зняття іммобілізації спостерігається неповне відновлення рухливості нижньої лівої кінцівки, призначено механотерапію на апаратах маятникового типу. Яка орієнтовна тривалість перших занять?
*a. 5-7 хв
b. 10-15 хв
c. 8-10 хв
d. 1-2 хв
e. 15-20 хв

127. Що з нижченаведеного найточніше підходить до адаптивних технологій для ADL?
*a. Стілець для душу, насадки для столових приборів та  зубної щітки, тарілка з бортиком, підвищене сидіння для туалету, стакан зі зрізаним краєм
b. Комунікаційні дошки, спеціальне програмне забезпечення, картки для альтернативної комунікації
c. Крісло колісне, милиці, тростини, функціональне ліжко
d. Ортез відпочинку, кінезіотейп, підвищене сидіння для туалету, корсет для утримання пози
e. Ручка з піни для олівця/ручки, адаптивна дошка для нарізання, тримач для посуду

128. У пацієнта розлади рухових функцій верхньої кінцівки після геморагічного інсульту. Для контролю ефективності його відновлення у діагностичному комплексі застосовували мануальне м’язове тестування, динамометрію. Дослідження проводили з метою визначити:
*a. Силу м’язів
b. Спастичність
c. Діапазон рухів
d. Активність у повсякденному житті
e. Точність та координованість рухів

129. Пацієнту з ішемічним інсультом асистент ерготерапевта задає питання під час його пересування. Чоловік, для того щоб відповісти, зупиняється. Який дефіцит ми можемо спостерігати у пацієнта?
a. Дефіцит перемикання уваги та розуміння
b. Дефіцит концентрації уваги та сприйняття
c. Дефіцит зосередженої уваги та розуміння
*d. Дефіцит розділеної уваги та концентрації уваги
e. Дефіцит вибіркової уваги та сприйняття

130. У пацієнта розлади рухових функцій верхньої кінцівки після геморагічного інсульту. Для контролю ефективності його відновлення у діагностичному комплексі застосовували визначення об’єму активних та пасивних рухів, максимального кута розгинання при спробі дотягування. Дослідження проводили з метою визначити:
a. Точність та координованість рухів
*b. Діапазон рухів
c. Активність у повсякденному житті
d. Спастичність
e. Силу м’язів

131. Пацієнту, який проходить реабілітацію після реконструкції ахіллевого сухожилля, з метою зміцнення триголового м'яза литки фізичний терапевт призначив вправу з використанням еластичної стрічки. Укажіть, чим характеризуються вправи у відкритому кінематичному ланцюзі.
a. Відтворенням функціональних схем рухів
b. Великою стимуляцією нервово-м'язової координації
c. Залученням декількох м'язових груп
*d. Ізольованою роботою певних м'язових груп
e. Високою стабільністю

132. У дворічного хлопчика діагностовано периферичний параліч Дюшена-Ерба праворуч, зумовленого травматичним ураженням верхнього стовбура плечового сплетення. Під час об’єктивного обстеження пацієнта виявлено: значне зниження згинально-ліктьового та п’ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться у пацієнта?
a. Відведення плеча та розгинання в ліктьовому суглобі
b. Приведення плеча та згинання в ліктьовому суглобі
*c. Відведення плеча та згинання в ліктьовому суглобі
d. Приведення плеча та розгинання в ліктьовому суглобі
e. -

133. З якою метою застосовують дренажні позиції при захворюваннях органів дихання?
a. Для підвищення сили дихальних м'язів
*b. Для сприяння відтоку харкотиння і гною з бронхів
c. Для полегшення болю в грудній клітці при диханні
d. Для протидії утворенню плевральних спайок
e. Для зменшення проявів експіраторної задишки

134. У підлітка віком 15 років під час візуального обстеження було з'ясовано, що грудна клітка заглиблена в нижній частині грудини, особливо в ділянці мечоподібного відростка. На яку форму грудної клітки вказують отримані результати обстеження?
a. Емфізематорну
b. Рахітичну
c. Астенічну
*d. Лійкоподібну
e. Воронкоподібну

135. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
a. Вільна здатність до переміщення
b. Порушена здатність до переміщення
c. Обмежена здатність до переміщення
*d. Переважно незалежна здатність до переміщення
e. Переважно обмежена здатність до переміщення

136. Вкажіть причину виникнення дефекту ходьби <<підйом на носок>> у пацієнта із протезом на трансфеморальному рівні.
a. Жорсткий протез стопи
b. Контрактура відвідних м'язів стегна
*c. Занадто довгий протез
d. Слабкість м'язів задньої поверхні стегна
e. Приймальна гільза у зігнутому положенні

137. Пацієнт віком 38 років у стані спокою мав ЧСС - 70/хв та АТ - 120/80 мм рт. ст. Відразу після виконання стандартного навантаження "20 присідань за 30 секунд" спостерігається: ЧСС - 160/хв, АТ - 130/85 мм рт. ст. Яким є тип реакції серцево-судинної системи на навантаження у цього пацієнта?
a. Гіпертонічний
b. Нормотонічний
c. Дистонічний
*d. Гіпотонічний
e. Східчастий

138. Пацієнтці віком 16 років після перенесенної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Погладжування, розминання, розтирання, вібрація
b. Погладжування, вібрація, розминання, розтирання
*c. Погладжування, розтирання, розминання, вібрація
d. Вібрація, розминання, погладжування, розтирання
e. Розтирання, погладжування, розтирання, вібрація

139. Застосування яких вправ вимагає мінімальних навичок і виконання яких може бути легко модифіковано для різних груп пацієнтів, у тому числі для осіб старшого віку?
a. Постуральних
*b. Аеробних
c. Силових
d. Анаеробних
e. Координаційних

140. Пацієнт скаржиться на експіраторну задишку, задуху. Чутно дистанційні хрипи. Він займає положення ортопное, лице одутловате, ціанотичне. Допоміжна мускулатура грудної клітини приймає участь в диханні. Грудна клітка збільшена, в стані максимального вдиху, екскурсія її різко зменшена. При пальпації грудна клітка ригідна, голосове тремтіння ослаблене по всім полям. При порівняльній перкусії відчувається гучний коробковий перкуторний звук по всім полям, при топографічній --- екскурсія нижнього краю легень різко обмежена. При аускультації --- ослаблене везикулярне дихання з подовженим видихом, сухі свистячі хрипи різної тональності (високі, низькі). Який наявний синдром ураження системи дихання?
a. Синдром порожнини в легені
*b. Синдром бронхоспазму
c. Синдром гідротораксу
d. Синдром емфіземи
e. Синдром пневмотораксу

141. Під час оцінювання згинання в колінному суглобі пацієнт самостійно здійснив рух у повному обсязі при дії сили тяжіння. Скільком балам за "Шестибальною шкалою оцінки м’язової сили" відповідає такий результат?
a. 4
b. 2
c. 1
*d. 3
e. 5

142. Вкажіть хапання, що відноситься до первинного.
a. Хапання за допомогою допоміжного засобу
b. Замінний тип хапання, що виконується іншими частинами тіла
c. Хапання за допомогою ортеза
*d. Хапання, що виконується пальцями або долонею
e. Хапання кінчиками трьох пальців

143. Що дозволяє оцінити Індекс Бартеля (BI) у пацієнтів, які перенесли інсульт?
a. Короткотривалу пам'ять
*b. Рівень самообслуговування
c. Тонус м'язів
d. Когнітивні функції
e. Силу м'язів

144. Який спірографічний показник вважається найкращим для оцінки ступеня обструкції дихальних шляхів?
a. Форсована життєва ємність легень (ФЖЄЛ)
b. Максимальна вентиляція легень (МВЛ)
c. Хвилинний об'єм дихання (ХОД)
*d. Об'єм форсованого видиху за першу секунду (ОФВ1)
e. Функціональна залишкова ємність легень (ФЗЄ)

145. Пацієнт віком 37 років із клінічним діагнозом: нестабільний нефіксований перелом хребта на рівні Th12--L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
*a. Не більше $60^o$
b. Не більше $70^o$
c. Не більше $50^o$
d. Не більше $80^o$
e. Не більше $90^o$

146. 35-річний пацієнт з абсцесом легені (права легеня, середня доля, бічний сегмент) у стадії прориву більшу частину дня проводить у ліжку. Яке з наведених нижче положень є фактором ризику ускладнення стану пацієнта?
a. Стоячи
b. Лежачи на спині
c. Лежачи на правому боці
*d. Лежачи на лівому боці
e. Сидячи

147. За допомогою якого приладу вимірюється сила м'язів вимірюється?
a. Тензоплатформи
b. Міографа
c. Міотонометра
d. Гоніометра
*e. Динамометра

148. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається у пацієнта?
a. Гіперестезія
b. Парестезія
*c. Анестезія
d. Гіпестезія
e. Каузалгія

149. Які завдання фізичної терапії будуть пріоритетними в перші три дні хребетно-спинномозкової травми?
a. Відновлення втрачених функцій
b. Сприяння процесам нейропластичності
c. Навчання навичок переміщення
*d. Профілактика ускладнень
e. Навчання навичок самообслуговування

150. Під час оцінки ступеня втоми у пацієнта впродовж проведення фізичної реабілітації фізичний терапевт встановив блідість шкірних покривів,  виражену пітливість, появу некоординованих рухів та сповільнену реакцію на команди. Якому рівню втоми відповідає стан пацієнта?
a. Середньому
*b. Високому
c. Помірному
d. Малому
e. Незначному

151. У пацієнта віком 46 років діагностовано гіпертермічний синдром через недотримання техніки безпеки на виробництві. Яка ланка патогенезу гіпертермії є підґрунтям для використання фізіотерапевтичного методу охолодження?
a. Активація скоротливого термогенезу
b. Звуження периферичних судин
c. Активація нескоротливого термогенезу
d. Перебудова центру терморегуляції
*e. Розширення периферичних судин

152. Вкажіть найефективніший спосіб профілактики відлежин у пацієнтів з хребетно-спинномозковою травмою.
a. Мазі з трофічностимуюючими властивостями
b. Протипролежневі матраци та подушки
*c. Часта зміна положення тіла
d. Повноцінне харчування
e. Гігієна тіла

153. Який вид лікувального масажу застосовується як метод рефлекторної відновної терапії при спастичних паралічах різного походження?
*a. Точковий
b. Вібраційний
c. Душ-масаж
d. Водно-струменевий
e. Вакуумний

154. У пацієнта розлади рухових функцій верхньої кінцівки після геморагічного інсульту. Для контролю ефективності його відновлення у діагностичному комплексі застосовували шкалу Ашворта та шкалу інвалідизації, шкалу стійкості до пасивних рухів. Дослідження проводили з метою визначити:
a. Діапазон рухів
*b. Спастичність
c. Точність та координованість рухів
d. Активність у повсякденному житті
e. Силу м’язів

155. Що є протипоказанням до постурального дренажу?
a. Емфізема легень
b. Субфебрильна температура
c. Артеріальна гіпертензія
*d. Легенева кровотеча
e. Наявність бронхоектазів

156. При проведенні аускультації над нижньою частиною легень не вислуховується дихання. Для якого захворювання це характерно?
*a. Ексудативного плевриту
b. Пневмонії
c. Сухого плевриту
d. Бронхоектатичної хвороби
e. Муковісцидозу

157. За призначенням фізичного терапевта пацієнт виконує вправу з розтягування м'язів задньої поверхні стегна. Укажіть оптимальну тривалість одного циклу статичного розтягування з метою збільшення амплітуди рухів.
a. 75-90 с
b. 1-15 с
c. 60-75 с
d. 90-110 с
*e. 15-60 с

158. Під час обстеження тактильної чутливості дистального відділу верхньої кінцівки виявлено, що пацієнт розпізнає локалізацію дотику пензлем до шкіри кисті на відстані 3 см від місця подразнення. Про що свідчать отримані дані обстеження?
*a. Чутливість у межах норми
b. Чутливість відсутня
c. Чутливість підвищена
d. Чутливість знижена
e. -

159. Фізичний терапевт оцінює амплітуду рухів суглобів верхньої кінцівки та силу м'язів у пацієнта. Вкажіть загальні протипоказання до цих процедур.
a. Інфекційний або запальний процес, розриви м’яких тканин, гіпермобільний суглоб
b. Інфекційний або запальний процес, гемофілія, гематома
c. Неконсолідовані переломи, стан перед оперативним втручанням, неврит
d. Запальний процес, остеопороз, анкілоз
*e. Неконсолідовані переломи, післяопераційний стан, осифікуючий міозит

160. Фахівець з фізичної терапії проводить тест Mini Mental State Examination (MMSE) з пацієнтом неврологічного відділення. Які сфери особистості розглядаються в цій методиці?
*a. Орієнтування у часі та місці, сприйняття, концентрація уваги, пам'ять, мовні функції
b. Орієнтування у просторі та місці, сприйняття, концентрація уваги, депресія, мовні функції
c. Орієнтування у часі та просторі, настрій, концентрація уваги, роботоздатність, мовні функції
d. Орієнтування у часі та місці, слухове сприйняття, концентрація уваги, наявність апатії, мовні функції
e. Орієнтування у часі та місці, сприйняття, концентрація уваги, пам'ять, дисфагія

161. Який режим роботи м’язів передбачає напруження м’язів без зміни їхньої довжини у разі нерухомого положення суглоба?
a. Ізотонічний ексцентричний
b. Ізотонічний концентричний
c. Ізокінетичний
d. Фазовий
*e. Ізометричний

162. Активацією яких рухів досягається компенсація моторних порушень у пацієнтів після перенесеного інсульту у тяжкій формі у разі наявності парезу верхньої кінцівки з вираженими порушеннями функції передпліччя, кисті та пальців?
*a. У плечовому суглобі
b. У кисті
c. У променево-зап’ятковому суглобі
d. У ліктьовому суглобі
e. -

163. Під час оцінки постави пацієнта віком 18 років було виявлено викривлення хребта у фронтальній площині. Який тест доцільно провести у цьому разі для деталізації діагнозу?
a. Тест Ловетта
*b. Тест Адамса
c. Тест Філіпса
d. Тест Ласега
e. Тест Патріка

164. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
*a. Пересідання за допомогою ковзаючої поверхні
b. Пересідання з частковою допомогою фізичного терапевта
c. Пересідання з вербальною допомогою фізичного терапевта
d. Пересідання з відпрацюванням належного рівня рівноваги тіла
e. Пересідання з повною допомогою фізичного терапевта

165. Пацієнту встановлено діагноз: стан після перенесеного інфаркту головного мозку, помірний лівобічний геміпарез. Заплановані ерготерапевтичні втручання для пацієнта включають зорове сканування та сенсорну стимуляцію кінцівок з лівого боку тіла. Про наявність якого синдрому свідчать заплановані втручання?
a. Анестезії
b. Диплопії
c. Геміанопсії
*d. Неглекту
e. Апраксії

166. Дихальні вправи, вібраційні рухи, дренажні положення, стискання, ротацію грудної клітини пацієнтам з інсультом проводять для профілактики виникнення:
a. Патологічних поз
b. Тромбозів
c. Контрактур
*d. Респіраторних ускладнень
e. Пролежнів

167. Пацієнт із діагнозом: адгезивний капсуліт - має контрактуру плечового суглоба. Під час обстеження було встановлено обмеження відведення 80° та кінцеве відчуття капсульне патологічне. Які додаткові компоненти руху є обмеженими в аспекті артрокінематики суглоба?
*a. Ковзання вниз і кочення вгору
b. Ковзання вниз і кручення
c. Ковзання вгору та кочення вниз
d. Ковзання вгору та кручення
e. -

168. Яку шкалу використовують в ерготерапії для  стандартизованої оцінки рівня розвитку великих моторних функцій у дітей з церебральним паралічем?
*a. GMFCS
b. FIM
c. MACS
d. FMS
e. CFCS

169. Вкажіть форму ДЦП для якої характерно: несвідомі, неконтрольовані, повторювані, іноді стереотипні рухи уражених частин тіла, а також патологічний зразок положення тіла та/або рухів.
a. Спастична диплегія
b. Спастичний тетрапарез
*c. Дискінетична
d. Спастичний геміпарез
e. Атаксія

170. Після травми верхньої кінцівки пацієнту важко піднімати її вбік-вгору. Укажіть вид активної вправи, який може допомогти пацієнту покращити фізичний стан верхньої кінцівки.
a. Приведення
*b. Відведення
c. Розгинання
d. Ротація
e. Згинання

171. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
a. Анозогнозія
b. Астереогнозія
*c. Атаксія
d. Апраксія
e. Афазія

172. Пацієнт скаржиться на локальний біль у нижньому полюсі надколінка. З чим пов'язаний такий вид колінного болю?
a. Іліотібіальним синдромом
b. Остеоартрозом
c. Травмою передньої хрестоподібної зв'язки
*d. Тендінопатією надколінка
e. Пателофеморальним больовим синдромом

173. Які індивідуальні соціальні чинники потрібно враховувати під час опитування пацієнта?
a. Професія, сімейний стан, хобі, хороші побутові умови
*b. Професія, хобі, сімейний стан, наявність домашніх тварин, тип і поверх помешкання
c. Професія, матеріальне становище, сімейний стан, наявність домашніх тварин
d. Соціальний статус, сімейний стан, наявність домашніх тварин, тип помешкання
e. ---

174. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
a. Незначне напруження
b. Відносно пізнє настання втоми
*c. Значне напруження
d. Наявне переміщення
e. Значне скорочення м'яза

175. Чоловік віком 42 роки потрапив до нефрологічного відділення зі скаргами на біль у поперековій ділянці. В анамнезі: хронічний гломерулонефрит. Після проведеної терапії його стан дещо покращився, призначено фізичну терапію. Укажіть, у якому періоді для цього захворювання показано лікувальний масаж спини?
*a. У фазі ремісії
b. При спінальному болю
c. При м'язовому спазмі
d. У фазі згасаючого загострення
e. У фазі загострення

176. Після силових вправ у спортзалі спортсмен помітив зміну кольору шкіри та підвищення температури м’язів, які він тренував. Який негативний наслідок артеріальної гіперемії можливий у цьому разі?
*a. Розриви стінок мікроциркуляторних судин
b. Підвищення лімфоутворення та поява набряку
c. Пригнічення місцевого імунітету
d. Гіпертрофія та гіперплазія клітин та тканин
e. Підвищення функціональної активності клітин

177. Яку з вищих мозкових функцій можна оцінити, якщо запропонувати пацієнту назвати поточну дату?
a. Абстракцію
b. Пам'ять
c. Увагу
d. Мову
*e. Орієнтацію

178. Повна допомога під час  прийому їжі надається особі зі спінальною травмою при ураженні спинного мозку на рівні:
a. С7--С8
b. Т1--Т2
*c. С1--С4
d. С5--С6
e. С6--С7

179. Який з наведених нижче тестів використовується для оцінювання ризиків падіння у осіб із захворюваннями чи травмами центральної нервової системи?
*a. Шкала Берга
b. Індекс Рівермід
c. Індекс Бартела
d. Проба Ромберга
e. Шкала Борга

180. Фізичний терапевт проводить мануальне м’язове тестування привідних м’язів стегна. Який принцип є основним правилом тестування та оцінки м’язової сили?
a. Розслаблення та напруження
b. Напруження та розслаблення
*c. Напруження та подолання
d. -
e. Розслаблення та подолання

181. Який м’яз потрібно розтягувати першочергово при обмеженій внутрішній ротації в плечовому суглобі?
a. Підлопатковий
*b. Підостьовий
c. Найширший спини
d. Великий грудний
e. Дельтоподібний

182. Які функції чотириголового м’яза впливають на стереотип ходьби?
a. Генерація сили у фазі опору
b. Супінація та згинання гомілки
c. Розгинання та супінація стегна
*d. Стабілізація коліна та розгинання гомілки
e. Згинання та пронація стегна

183. Вкажіть особливості позиціонування пацієнтів, які перенесли ендопротезування кульшового суглоба, в перші дні.
a. У положенні  на оперованому боці, щоб суглоб набув правильної позиції
*b. У положенні лежачи на спині, оперована нога в положенні відведення
c. Таких рекомендацій немає
d. У зручному положенні, не має значення на якому боці
e. У положенні на неоперовану сторону тіла, між колінами знаходиться валик

184. Що з нижщенаведених чинників вказує на те, що крісло колісне є небезпечним і не готовим до використання?
a. Підніжки надійно закріплені
b. Крісло колісне їде по прямій лінії
*c. Спинка складної рами туго складається вперед і розкладається
d. Вилка переднього направляючого колеса вільно обертається
e. Немає гострих країв

185. Визначте вид вправ, що пов'язані з виконанням різких вибухових рухів (після стрибка, підтягування або віджимання), під час виконання яких відбувається швидка зміна ексцентричного скорочення м'язів на концентричний.
a. Самоопірні
b. Комбіновані
c. Обтяжувальні
*d. Пліометричні
e. Ізокінетичні

186. Укажіть назву навички, якщо перед маніпуляцією лікар у шість етапів втер в долоні спиртовий антисептик у  кількості не менш ніж 3 мл на 1 дозу.
a. Антисептичне миття рук
b. Гігієнічна обробка рук
*c. Гігієнічна антисептика рук
d. Хірургічна антисептика рук
e. Гігієнічне миття рук

187. Якою першою ногою має зробити крок пацієнт при спуску із бордюру за допомогою двох милиць?
a. Сильнішу ногу
b. Дві ноги одночасно, тримаючись на милицях
*c. Одночасно дві милиці та слабшу ногу
d. Одночасно дві милиці та сильнішу ногу
e. Слабшу ногу

188. Які терапевтичні вправи повинні бути виключені у пацієнтів із хронічною гіпертензією?
a. Вправи на подолання маси свого тіла, з невеликим обтяженням та опором
*b. Вправи з глибокими нахилами голови вниз, з тривалими статичними зусиллями
c. Вправи на розслаблення м'язових груп та координацію рухів
d. Ритмічні вправи для великих м'язових груп, з поворотами голови
e. Вправи зі зміною положення тіла в просторі, з переключенням з одного виду м'язової діяльності на інший

189. Який суглоб найчастіше вражається першим при подагрі у чоловіків?
a. Ліктьовий
b. Променево-зап'ястковий
c. Колінний
*d. Перший плеснофаланговий
e. Кульшовий

190. До ерготерапевта звернулась сім’я з трирічним хлопчиком, який хворіє на ДЦП (геміпарез 3 рівень за GMFCS). Скаржаться на відсутність у дитини навику пиття з чашки (відсутність втягування рідини). Яка стратегія формування пиття буде найактуальнішою?
*a. За допомогою спеціального стаканчику та тренування втягування за рахунок використання тягучої рідини
b. Терапевтичні вправи направлені на розвитком м’язів лиця
c. Заміна рідини за смаком уподобання дитини та формування змикання губ на чашці
d. Заміна чашки на пляшку через соломинку
e. Порекомендувати дитині відвідування логопеда та отримання логопедичного масажу

191. Як називається нейророзвивальна терапія, спрямована на пригнічення активності патологічних тонічних рефлексів, поступальних реакцій та рухових стереотипів із подальшим відновленням статики і моторних навичок (повзання, стояння, хода) незалежно від віку пацієнта?
*a. Метод Бобатів
b. Метод кондуктивної педагогіки А. Петьо
c. Метод динамічного пропріоцептивного коригування (ДПК) К.О. Семенової
d. Система інтенсивної нейрофізіологічної реабілітації (СІНР)
e. Метод рефлекс-локомоцій Войта

192. У підлітка віком 14 років під час візуального обстеження грудної клітки груднина виступає вперед у вигляді гребеня (кіля). Пальпаторно в місцях переходу реберних хрящів у кістку фіксуються чоткоподібні потовщення. На яку форму грудної клітки вказують результати обстеження?
a. Лійкоподібна
*b. Рахітична
c. Астенічна
d. Гіперстенічна
e. Емфізематозна

193. Під час дослідження чутливості пацієнт сидить із заплющеними очима. Руку пацієнта поперемінно згинають і розгинають у ліктьовому суглобі та просять відповісти на питання, у якому напрямку та обсязі відбуваються рухи в ліктьовому суглобі. Який вид чутливості оцінюють у цьому разі?
*a. Кінестезію
b. Стереогнозію
c. Пропріоцепцію
d. Дискримінацію
e. Графестезію

194. Як має рухатися фахівець страхуючи пацієнта під час спуску зі сходів?
a. Стояти позаду пацієнта та переходити після того як пацієнт зробив крок
*b. Стояти нижче пацієнта та переходити на сходинку нижче, після того як пацієнт зробив крок
c. Переходити одночасно з пацієнтом
d. Стояти на рівні з пацієнтом та рухатись одночасно з ним
e. Стояти двома ногами на одній і тій самі сходинці при кожному кроці пацієнта

195. Яке порушення рухливості у кульшовому суглобі характеризується тим, що нога знаходиться в положенні згинання і розігнути повністю ногу хворий не може?
*a. Згинальна контрактура
b. Розгинальна контрактура
c. Привідна контрактура
d. Відвідна контрактура
e. Комбінована контрактура

196. Для пацієнтів із хронічним обструктивним захворюванням легень (ХОЗЛ) характерною ознакою є щоденна задишка. Який засіб реабілітації є найефективнішим для зменшення проявів задишки в пацієнтів із ХОЗЛ?
a. Фізіотерапія грудної клітки
b. Силові тренування для великих груп м'язів
*c. Функціональне тренування м’язів черевної стінки та грудної клітки
d. Вправи на розтягнення
e. Вправи на баланс

197. Вкажіть неврологічний рівень пошкодження спинного мозку, за якого прогностично пацієнт здатен буде до навчання ходьбі за допомогою ортезів і милиць.
a. L4--S1
b. L1--Th11
c. L1--2
d. S2--4
*e. L2--3

198. Під час обстеження кардіологічного хворого, було виявлено систолічний артеріальний тиск на рівні 170 мм рт. ст., діастолічний --- 105 мм рт.ст. Який ступінь артеріальної гіпертензії у чоловіка?
a. V
b. IV
c. I
*d. II
e. III

199. Пацієнт скаржиться на змішану задишку. При огляді відмічається тахіпное, відставання однієї половини грудної клітки в акті дихання та зглаженість міжреберних проміжок на цій стороні. В нижньому відділі цієї сторони грудної клітки при пальпації не визначається голосове тремтіння, при порівняльній перкусії виявляється притуплений звук, а при топографічній --- обмеження рухомості нижнього краю легені. При аускультації над зоною притуплення перкуторного звуку везикулярне дихання відсутнє, а вище цієї зони --- ослаблене. Який наявний синдром ураження системи дихання?
a. Синдром порожнини в легені
b. Синдром пневмотораксу
c. Синдром бронхообструкції
d. Синдром емфіземи
*e. Синдром гідротораксу

200. Жінці віком 27 років після перенесеної гострої пневмонії призначено курс масажу грудної клітки. Вкажіть  правильну послідовність прийомів лікувального дренувального масажу.
a. Розтирання, погладжування, вібрація, розминання
b. Вібрація, розминання, погладжування, розтирання
*c. Погладжування, розтирання, розминання, вібрація
d. Погладжування, розминання, розтирання, вібрація
e. Погладжування, вібрація, розминання, розтирання

201. Одним із етапів комплексної моделі реабілітаційного менеджменту у фізичній терапії є оцінювання. В якому із наведених варіантів відповідей висвітлено зміст діяльності фізичного терапевта на цьому етапі:
a. Визначення досяжних завдань та очікуваних результатів реабілітації
b. Класифікація станів здоров'я, визначення порушень і обмежень функціонування
*c. Інтерпретація, аналіз та узагальнення зібраних даних
d. Прогноз оптимального рівня та тривалості фізичної терапії
e. Анамнез, спостереження, системне опитування, тестування

202. При статичній атаксії виконують терапевтичні вправи, які спрямовані на:
*a. Розвиток рівноваги
b. Відновлення гнучкості
c. Відновлення сили
d. Підтримку амплітуди руху
e. Розвиток витривалості

203. Укажіть рекомендовану періодичність у днях на тиждень виконання аеробних вправ із помірною інтенсивністю особам із гіпертонічною хворобою.
*a. 5-7
b. 2-4
c. 3-5
d. 2-6
e. 1-2

204. Однорічний хлопчик має порушення психомоторного розвитку: у положенні на животі може піднімати та утримувати голову під кутом більше 45°, у положенні на спині утримує голову на одній лінії з тулубом, підносить руки до середньої лінії, дістає руками до колін. Самостійно не перевертається, не сідає і не сидить. Який вид вертикалізатора буде найбільш оптимальним у цьому разі?
a. Мобільний
*b. Багатопозиційний
c. Що забезпечує передню підтримку
d. Що забезпечує підтримку ззаду
e. Із переходом з положення сидячи у положення стоячи

205. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
a. 5--6 год
b. 3--4 год
*c. 1--2 год
d. 7--8 год
e. 9--10 год

206. Яке положення є оптимальним для хворого, який дихає спонтанно, з двостороннім ураженням легені та серцевою недостатністю 2 ступеня?
a. Лежачи на спині
b. Лежачи на лівому боці
*c. Напівсидячи (напівлежачи)
d. Лежачи з припіднятим ніжним кінцем ліжка
e. Лежачи на правому боці

207. З метою виведення патологічного вмісту у пацієнта з ексудативним плевритом потрібно підібрати дихальні вправи. На що треба зробити акцент?
a. Вдих та розтяг ураженої ділянки
*b. Видих та розтяг ураженої ділянки
c. Видих та стискання ураженої ділянки
d. Вдих та стискання грудної клітки
e. Видих та стискання грудної клітки

208. Займаючись з пацієнтом дихальними вправами, яке із зазначених нижче положень не потрібно займати безпосередньо біля пацієнта?
*a. Спереду
b. Ззаду
c. Збоку
d. Спереду і збоку
e. Ззаду і збоку

209. Під час участі в напівмарафоні в учасника відбулася раптова зупинка серця. Визначте частоту компресій грудної клітини дорослої людини під час проведення непрямого масажу серця при серцево-легеневій реанімації.
*a. 100--120 за хвилину
b. 80--100 за хвилину
c. 30--50 за хвилину
d. 60--80 за хвилину
e. 150--180 за хвилину

210. Під час стоматоскопічного та антропометричного огляду чоловіка було виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітина, гострий епігастральний кут, крилоподібні лопатки, сутулувата постава, тонка, суха і бліда шкіра, слабо розвинуті м'язи та незначні жировідкладення. До якого типу тілобудови відноситься пацієнт (за Черноруцьким)?
*a. Астенічного
b. Атонічного
c. Гіпостенічного
d. Гіперстенічного
e. Нормостенічного

211. Переважне використання яких вправ/рухів передбачає методика проведення занять фізичною терапією, якщо вік пацієнта становить 4 роки?
a. Ідеомоторні вправи
b. Спортивні вправи
c. Прикладні фізичні вправи
*d. Імітаційні рухи
e. Рефлекторні вправи

212. Укажіть денну тривалість аеробних вправ помірної та високої інтенсивності для пацієнтів із хронічним обструктивним захворюванням легень.
*a. 20-60 хв
b. 10-20 хв
c. 80-100 хв
d. 60-80 хв
e. 100-120 хв

213. Що є необхідним для забезпечення безпеки та гігієни тіла пацієнта і фізичного терапевта під час мануальних маніпуляцій на відкритих поверхнях тіла пацієнта?
a. Використовувати хірургічні рукавиці
b. Використовувати оглядові рукавиці
c. Мити руки до роботи з пацієнтом
d. Мити руки після роботи з пацієнтом
*e. Мити руки до і після роботи з пацієнтом

214. За якою шкалою оцінюють суб'єктивне сприйняття пацієнтом фізичного навантаження?
a. Берга
b. Брадена
c. Бека
d. Брока
*e. Борга

215. Вкажіть правильну позицію рук фізичного терапевта при страхуванні пацієнта під час ходи.
a. Одна рука розміщена на куприку, інша розміщена попереду грудей
b. Обидві руки страхують за пояс
*c. Одна рука страхує за пояс, інша тримає за плече
d. Одна рука розміщена на бедрах, інша тримає за плече
e. Одна рука тримає за плече

216. Який тест доцільно застосувати для дослідження маніпулятивної функції кисті та можливості виконувати повні захоплення у пацієнтів із патологічними синергіями?
a. Френчай
*b. Фугл-Мейєра
c. Мотрісіті
d. Ловетта
e. Тінетті

217. Яке значення в контексті ерготерапії має глибоке переживання значення життя через участь у заняттях, що передбачають реалізацію особистих ідеологій, прагнення знайти відповіді на важливі питання про сенс життя?
a. Інтересів та захоплення особи
b. Цінності особи
c. Сім’ї, релігії
*d. Духовності
e. Переліку особистісних переконань

218. Виберіть орієнтири, що допомагають орієнтуватися людям із порушенням зору, а також попереджують падіння та травмування в медичних закладах.
a. Широкі двірні отвори і коридори в медичному закладі
b. Ручки важільного типу на дверях кабінетів
c. Скляні двері при вході в медичний заклад
*d. Кольорове розмежування стін, підлоги, дверей, меблів
e. Пониження стійки в реєстратурі

219. Який тест використовується для оцінки довжини флексорів стегна?
*a. Томаса
b. Тренделенбурга
c. Тест підйому прямої ноги
d. Патріка (ознака Фабера)
e. Обера

220. Вкажіть із нижченаведеного визначення стереогнозу.
a. Визначення здатності сприймати відокремлено два  подразники одночасно
b. Відчуття пасивних рухів у пальцях верхніх і нижніх кінцівок
c. Визначення напрямку руху шкірної складки
d. Визначення із заплющеними очима цифри, що накреслена на шкірі
*e. Впізнання предмету шляхом його обмацування із заплющеними очима

221. Вкажіть місце розташування фізичного терапевта для супроводження та страхування під час ходьби пацієнта із геміпарезом.
a. Перед пацієнтом на деякій відстані від нього
b. Позаду на деякій відстані від пацієнта
c. Позаду або перед пацієнтом
*d. Позаду і дещо збоку від пацієнта
e. Перед пацієнтом і дещо збоку від нього

222. Пацієнтка віком 40 років скаржиться на періодичну появу епізодів експіраторної задишки та кашлю вночі. Ці скарги посилюються під час цвітіння липи. В анамнезі алергічний риніт. Під час аускультації легень виявлено жорстке дихання та сухі свистячі хрипи з подовженим видихом. Яку пробу необхідно виконати для діагностики оборотності бронхіальної обструкції?
*a. З інгаляцією β₂-адреностимулятора
b. З інгаляцією β-адреноблокатора
c. З інгаляцією ГКС
d. З інгаляцією кисню
e. З інгаляцією муколітиків

223. Що оцінює ерготерапевт при оцінці глибокої чутливості?
a. ---
b. Больову  чутливість
c. Термічну чутливість
d. Тактильну чутливість
*e. Кінестезію та статестезію

224. Пацієнт скаржиться на змішану задишку. При огляді відмічається тахіпное, відставання однієї половини грудної клітки в акті дихання та зглаженість міжреберних проміжок на цій стороні. При пальпації цієї сторони грудної клітки не визначається голосове тремтіння, при порівняльній перкусії виявляється тимпанічний звук. При аускультації над зоною тимпанічного перкуторного звуку везикулярне дихання відсутнє. Який наявний синдром ураження системи дихання?
a. Синдром бронхообструкції
*b. Синдром пневмотораксу
c. Синдром емфіземи
d. Синдром порожнини в легені
e. Синдром гідротораксу

225. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки справа. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4--S1 справа. Симптом Ласега позитивний справа.  Ахіловий  рефлекс справа не  викликається. Гіпестезія по зовнішньому краю правої стопи. Який із нижченаведених діагнозів найбільш ймовірний?
a. Люмбоішіалгія
*b. Радикулопатія S1
c. Люмбаго
d. Люмбалгія
e. Радикулопатія L5

226. Чоловіку віком 60 років два дні тому виконано ендопротезування правого кульшового суглоба. Вкажіть обмеження, яких повинен дотримуватись пацієнт упродовж 3-х місяців.
a. Піднімати пряму кінцівку на $30^o$ при розігнутому коліні
b. Підніматися сходами
c. Лягати на здоровий бік із подушкою між ногами
d. Відводити пряму нижню кінцівку більше ніж на $30^o$
*e. Сідати під кутом більше ніж на $90^o$ між тулубом та нижніми кінцівками

227. При проведенні перкусії, як реабілітаційного обстеження, чутно тупий чи притуплений (приглушений) легеневий звук. Які з цих факторів  не вказують на нього?
*a. Утворення в легенях патологічної порожнини, наповненої повітрям та оточеної фіброзним валиком
b. Плевральна порожнина, заповнена рідиною
c. В якомусь відділі легеневої тканини утворилася друга, безповітряна тканина;
d. Легеня стала менш повітряною
e. Плевральна порожнина, заповнена твердим середовищем

228. У чоловіка віком 45 років після перелому дистального відділу кісток гомілки та зняття іммобілізації спостерігається атрофія м'язів на передній поверхні гомілки. Для відновлення опорно-ресорної функції стопи та зміцнення м'язів, що підтримують її зведення призначено терапевтичні вправи. Вкажіть з акцентом на які м'язи їх потрібно виконувати.
a. Передній великогомілковий, довгий і короткий малогомілкові
*b. Передній великогомілковий, довгий розгинач пальців, довгий розгинач великого пальця
c. Довгий малогомілковий, передній і задній великогомілкові
d. Довгий, короткий і третій малогомілкові
e. Передній великогомілковий, довгий згинач пальців, довгий згинач великого пальця

229. Яка мета реалізації програми фізичної терапії у осіб із спастичністю?
a. Зменшення спастичності
*b. Виконання функціонального завдання
c. Відновлення м'язового контролю
d. Пригнічення діяльності рефлекторної дуги
e. Навчання управлінню спастикою

230. З якого боку повинен знаходитися фізичний терапевт для страхування пацієнта з геміплегією в положенні сидячи?
a. Попереду пацієнта
*b. З геміплегічного боку тіла
c. Позаду пацієнта
d. Зі здорової сторони тіла
e. Спереду і з боку геміплегії

231. Який основний метод проведення інструктажу з правильного користування допоміжним засобом?
*a. Демонстрація
b. Страхування
c. Підтримка позитивного психоемоційного стану
d. Підбадьорювання
e. Фасилітація

232. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
*a. Ізометричні вправи для м’язів гомілки
b. Активні динамічні вправи для колінного суглоба
c. Пасивні вправи для гомілковостопного суглоба
d. Пасивні вправи для колінного суглоба
e. Ізотонічні вправи для м’язів гомілки

233. Яка мета використання допоміжних засобів в роботі з пацієнтами?
a. Тренування сили нижніх кінцівок
b. Запобігання пасивно-активної роботи з пацієнтом
c. Зменшення проявів слабкості м?язів
*d. Забезпечити пацієнту більшу мобільність у ході відновлення його здатності пересуватись
e. Навчити його новим навичкам, які можуть знадобитись у житті

234. Як правильно зробити вимір сили кисті методом динамометрії?
*a. У вiдведенiй у бiк, прямiй руцi тричі
b. В пiднятiй руцi, рвучко
c. У вiдведенiй у бiк прямiй руцi, , одноразово
d. У вiдведенiй вбiк зiгнутiй у лiктi руцi, тричi
e. В опущенiй вниз руцi, одноразово

235. Ерготерапевт просить пацієнта, який переніс операцію на ротаторній манжеті, дотягнутись до шафи,  де лежить гребінець, та взяти його. Яка рамка практики застосовується ерготерапевтом?
a. Соціально-адаптаційна
b. Компенсаційна
c. Моторного контролю
d. Заняттєва
*e. Біомеханічна

236. У чоловіка віком  68 років геморагічний інсульт, бал за шкалою ком Глазго 8. Який із заходів фізичної терапії застосовують у перші 4 дні в реанімаційному відділенні?
a. Дренажні положення та динамічні вправи
b. Лікування положенням та активні вправи
*c. Позиціонування та пасивні вправи
d. Активні динамічні вправи
e. Активні дихальні вправи

237. Пацієнт віком 69 років, за 6 місяців  після ендопротезування правого колінного суглоба, перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
*a. 10-метровий тест ходьби
b. Тест <<Встань та йди>>
c. Тест Філіпса
d. 6-хвилинний тест ходьби
e. Тест Ласега

238. Пасивні фізіологічні рухи яких ступенів амплітуди за класифікацією Мейтланда потрібно застосовувати для зменшення болю в інертних та скорочувальних структурах?
*a. 1 та 2
b. 3 та 4
c. 2 та 3
d. 1 та 3
e. 1 та 4

