1. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries membranaceus
*b. Paries mastoideus
c. Paries tegmentalis
d. Paries caroticus
e. Paries labyrinthicus

2. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Полегшена дифузія
*b. Піноцитоз
c. Дифузія
d. Екзоцитоз
e. Фагоцитоз

3. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Поперечна ободова кишка
b. Пряма кишка
c. Нисхідна ободова кишка
d. Сигмоподібна ободова кишка
*e. Сліпа кишка

4. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
*a. Періодонт
b. Ясна
c. Альвеолярна кістка
d. Клітинний цемент
e. Дентин

5. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
*a. Уникати тривалого перебування на сонці
b. Не приймати разом із вітамінними препаратами
c. Приймати перед їжею
d. Курс лікування не повинен перевищувати тиждень
e. Запивати великою кількістю рідини, бажано молоком

6. Укажіть препарат, що належить до групи бета-лактамних антибіотиків.
a. Бісептол
b. Тетрациклін
c. Офлоксацин
d. Еритроміцин
*e. Бензилпеніцилін

7. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Ксенотрансплантацію
*b. Аутотрансплантацію
c. Аллотрансплантацію
d. Експлантацію
e. Гомотрансплантацію

8. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний гранулематозний періодонтит
b. Хронічний гранулюючий періодонтит
c. Хронічний фіброзний періодонтит
*d. Гнійний періодонтит з утворенням абсцесу
e. Гіпертрофічний пульпіт з утворенням поліпу

9. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Ампіцилін
b. Еритроміцин
c. Левоміцетин
*d. Флуконазол
e. Бісептол

10. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Карбгемоглобіну
b. Оксигемоглобіну
c. Сульфгемоглобіну
*d. Карбоксигемоглобіну
e. Метгемоглобіну

11. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Поперечну вену лиця
b. Лицеву
*c. Кутову
d. Підборідну
e. Зовнішню яремну

12. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Анафаза
b. Профаза
*c. Метафаза
d. Прометафаза
e. Телофаза

13. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Mycobacterium tuberculosis
b. Streptococcus pyogenes
c. Neisseria gonorrhoeae
d. Leptospira interrhogans
*e. Corynebacterium diphtheriae

14. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Макростомія
*b. Палатосхізіс("вовча паща")
c. Хейлосхізіс ("заяча губа")
d. Макроглосія
e. Мікростомія

15. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини зліва напроти хряща 5 ребра
*b. На верхівці серця
c. Біля груднини в другому міжребер'ї зліва
d. Біля груднини в другому міжребер'ї справа
e. Біля груднини справа напроти хряща 5 ребра

16. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота амінокапронова
*b. Гепарин
c. Кислота транексамова
d. Фітоменадіон
e. Альтеплаза

17. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
*a. Шерешевського-Тернера
b. Трисомії Х
c. "Котячого крику"
d. Патау
e. Едвардса

18. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Стимулююча
b. Замісна
c. Профілактична
*d. Симптоматична
e. Етіотропна

19. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту тіоктову
b. Кислоту аскорбінову
*c. Кислоту клавуланову
d. Кислоту параамінобензойну
e. Кислоту пангамову

20. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал дії не виникне
b. Потенціал спокою збільшиться
c. Розвинеться деполяризація
*d. Потенціал спокою зникне
e. Розвинеться гіперполяризація

21. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Кісткова тканина
b. Ділянки осифікації
c. Цемент
*d. Дентиклі
e. Фіброзні тільця

22. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Верхній носовий хід
*b. Середній носовий хід
c. Над верхньою носовою раковиною
d. Загальний носовий хід
e. Нижній носовий хід

23. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
b. Дофамін
c. Адреналін
d. Мелатонін
*e. Гістамін

24. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Червоному кістковому мозку
b. Селезінці
c. Лімфатичних вузлах
d. Піднебінних мигдаликах
*e. Тимусі

25. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
*a. Гранулюючий
b. Гнійний
c. Гангренозний
d. Серозний
e. Фіброзний

26. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
*a. N. hypoglossus
b. N. lingualis
c. N. sublingualis
d. N. glossopharynseus
e. Ansa cervicalis

27. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Одонтома
b. Кератокіста
c. Радикулярна кіста
d. Амелобластома
*e. Фолікулярна кіста

28. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Плоскоклітинний зроговілий рак
b. Рак на місці
c. -
*d. Лейкоплакія
e. Еритроплакія

29. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Розлади мозкового кровообігу
b. Тромбоутворення
c. Напади судом
*d. Розслаблення дихальних м'язів
e. Зупинка серця

30. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Піднебінна
b. Нижня щелепа
c. Тім'яна
d. Скронева
*e. Верхня щелепа

31. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Лінгвальної ліпази
b. Нуклеази
*c. Лізоциму
d. Амілази
e. Муцину

32. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Піруватдегідрогеназа
b. Піруваткарбоксилаза
c. Альдолаза
*d. Лактатдегідрогеназа
e. Фосфофруктокіназа

33. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Кислота борна
b. Етакридину лактат
c. Новоіманін
*d. Хлоргексидин
e. Метиленовий синій

34. Подразнення яких рецепторів спричиняє захисний рефлекс чхання?
a. Ноцицепторів
b. Рецепторів розтягнення легень
c. J-рецепторів
*d. Ірритантних
e. Пропріорецепторів

35. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
*a. Повітряно-крапельний
b. Фекально-оральний
c. Трансмісивний
d. Парентеральний
e. Контактно-побутовий

36. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Коклюш
*b. Дифтерія
c. Туберкульоз
d. Скарлатина
e. Менінгіт

37. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
*a. Голосового
b. Заднього персне-черпакуватого
c. Щито-черпакуватого
d. Бічного персне-черпакуватого
e. Поперечного черпакуватого

38. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Ін'єкції бензилпеніциліну
b. Обліпихова олія
c. Драже діазоліну
*d. Мазь ацикловір
e. Розчин анестезину в соняшниковій олії

39. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гнійний пульпіт
*b. Серозний пульпіт
c. Гранулюючий пульпіт
d. Фіброзний пульпіт
e. Гангренозний пульпіт

40. У пацієнта спостерігається порушення функції привушної слинної залози. Який нерв посилює її секрецію?
a. N. auricularis major
b. N. auricularis minor
*c. N. petrosus minor
d. N. petrosus profundus
e. N. petrosus major

41. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
*a. Привушної
b. Під'язикової
c. Язикових
d. Губних
e. Піднижньощелепної

42. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
*a. Метронідазол
b. Хінгамін
c. Рифампіцин
d. Бензилпеніциліну натрієва сіль
e. Ізоніазид

43. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Токоферолу ацетат
b. Аскорбінова кислота
c. Тіаміну хлорид
d. Піридоксин
*e. Ціанокобаламін

44. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
*a. Простого герпесу тип 1
b. Цитомегалії
c. Епштейна-Барр
d. Оперізуючого лишаю
e. Простого герпесу тип 2

45. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Альбуміну
*b. Гіалуронової кислоти
c. Колагену
d. Гепарину
e. Глікогену

46. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Хондробласти
b. Остеобласти
c. Макрофаги
*d. Фібробласти
e. Остеокласти

47. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Вилочкової
b. Прищитоподібної
*c. Щитоподібної
d. Аденогіпофіза
e. Під'язикової

48. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Кератиноцити
b. Лімфоцити
c. Внутрішньоепідермальні макрофаги
*d. Меланоцити
e. Клітини Меркеля

49. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Триплетність
b. Універсальність
c. Неперекривність
*d. Колінеарність
e. Виродженість

50. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Staphylococcus aureus
b. Candida albicans
c. Borellia buccalis
d. St. salivarius
*e. Streptococcus mutans

51. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
*a. Вазопресин
b. Адреналін
c. Мінералокортикоїди
d. Інсулін
e. АКТГ

52. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Бромгексин
*b. Ацетилцистеїн
c. Кодеїн
d. Амброксол
e. Глауцин

53. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
b. Цитоплазматична мембрана
c. Рибосоми
*d. Клітинна стінка
e. Внутрішній периплазматичний простір

54. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус Коксакі А
b. Вірус кору
c. ВІЛ
d. Вірус простого герпесу тип 2
*e. Вірус Епштейн-Барр

55. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Тетрацикліни
b. Макроліди
c. Поліміксини
d. Пеніциліни
*e. Аміноглікозиди

56. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Щитоподібна залоза
b. Епіфіз
*c. Надниркова залоза
d. Гіпофіз
e. Печінка

57. У жінки виникла загроза передчасного переривання вагітності. Із недостатністю якого гормону це пов'язано?
a. Окситоцину
b. Альдостерону
*c. Прогестерону
d. Естрадіолу
e. Тестостерону

58. У дитини травмована нижня губа. Який м'яз при цьому ушкоджений?
*a. M. orbicularis oris
b. M. buccinator
c. M. risorius
d. M. levator labii superioris
e. M. levator anguli oris

59. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Розпад колагену
*b. Синтез колагену
c. Синтез протеогліканів
d. Активація гіалуронідази
e. Розпад протеогліканів

60. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Цементу
*b. Емалі
c. Періодонта
d. Пульпи
e. Дентину

61. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
*a. Ізоніазид
b. Амоксицилін
c. Метронідазол
d. Ацикловір
e. Ітраконазол

62. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Зворотне перетворення пухлинних клітин у нормальні
b. Утрата здатності до диференціювання
c. Посилений поділ клітин пухлини
*d. Набуття пухлинною тканиною властивостей іншої тканини
e. Пухлинна прогресія

63. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Термінатор
*b. Промотор
c. Регулятор
d. Супресор
e. Репресор

64. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Макрофаги
*b. Фібробласти
c. Плазмоцити
d. Адипоцити
e. Тканинні базофіли

65. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості базофілів
b. Зменшення кількості еозинофілів
c. Зменшення кількості базофілів
*d. Збільшення кількості еозинофілів
e. Збільшення кількості нейтрофілів

66. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
*a. Круглий
b. Яремний
c. Овальний
d. Клинно-піднебінний
e. Остистий

67. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Гангренозний стоматит
b. Виразково-некротичний стоматит
c. Лейкоплакія
*d. Афтозний стоматит
e. Катаральний стоматит

68. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Поверхневий карієс
*b. Глибокий карієс
c. Крейдяна пляма
d. Середній карієс
e. Циркулярний карієс

69. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
*a. Глоткового
b. Піднебінного
c. Язикового
d. Трубного лівого
e. Трубного правого

70. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Присередній крилоподібний
b. Щічний
c. Бічний крилоподібний
d. Скроневий
*e. Жувальний

71. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Вірус кору
b. Вірус грипу
c. Віруси гепатиту В
d. Ентеровіруси
*e. Вірус епідемічного паротиту

72. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Калію
b. Натрію
*c. Кальцію
d. Хлору
e. Магнію

73. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. hypoglossus, v. jugularis externa
b. N. Hypoglossus, v. jugularis interna
c. N. vagus, v. jugularis anterior
d. N. phrenicus, v. jugularis externa
*e. N. vagus, v. jugularis interna

74. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Щитоподібна залоза
b. Селезінка
c. Тимус
d. Підшлункова залоза
*e. Печінка

75. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Щічний
*b. Скроневий
c. Медіальний крилоподібний
d. Жувальний
e. Латеральний крилоподібний

76. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Антибіотики
b. Вакцину АКДП
*c. Протиправцеву сироватку
d. Вакцину БЦЖ
e. Дифтерійно-правцевий анатоксин

77. До порушення якої функції призведе ураження груднинно-щитоподібного м'яза?
a. Підняття під'язикової кістки
b. Нахилу шиї вперед
c. Підняття гортані
d. Розгинання шиї
*e. Опускання гортані

78. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
b. Клотримазол
*c. Адреналіну гідрохлорид
d. Морфіну гідрохлорид
e. Ібупрофен

79. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
*a. Клітинний цемент
b. Безклітинний цемент
c. Дентин
d. Пульпу
e. Емаль

80. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Вазопресин
b. Дротаверин
c. Папаверин
d. Преднізолон
*e. Окситоцин

81. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
*a. Тератогенний
b. Мутагенний
c. Малігнізація
d. Канцерогенний
e. Механічний

82. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Зубний камінь
b. Метастатичне звапнування
*c. Флюороз
d. Дистрофічне звапнування
e. Клиноподібні дефекти зубів

83. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Підвищеним синтезом кортикотропіну
b. Звільненням норадреналіну симпатичними нервами
*c. Масивним викиданням катехоламінів наднирниками
d. Збільшенням секреції тиреоїдних гормонів
e. Активацією вегетативних ядер гіпоталамуса

84. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
*a. Розпочати імунізацію антирабічною вакциною
b. Терміново ввести нормальний gamma-глобулін
c. Терміново ввести вакцину АКДП
d. Госпіталізувати хворого і тримати під наглядом лікаря
e. Призначити комбіновану антибіотикотерапію

85. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Блювання
b. Виділення копрокультур N. meningitidis
*c. Спинномозкової рідини
d. Виділення бактерій N. meningitidis зі слизової оболонки сечостатевої системи
e. Виділення уринокультур N. meningitidis

86. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Реплікація
b. Елонгація
c. Термінація
*d. Транскрипція
e. Трансляція

87. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
*a. Ботулiзм
b. Дифтерiя
c. Черевний тиф
d. Дизентерiя
e. Сальмонельоз

88. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійний анатоксин, антибіотики
*b. Протидифтерійна антитоксична сироватка, антибіотики
c. Дифтерійний бактеріофаг
d. Дифтерійні вакцини: АКДП, АДП, АД
e. Вакцина ''Кодивак'', сульфаніламіди

89. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
b. Утворення бульбашок газу
c. Утворення осаду
*d. Зміна забарвлення індикатора
e. Розрідження середовища

90. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
*a. Гриби роду Candida
b. Ентерокок
c. Лактобацили
d. Стрептокок
e. Кишкова паличка

91. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Секреторних клітин Клара
b. Фібробластів
c. Альвеолоцитів І типу
*d. Альвеолоцитів ІІ типу
e. Альвеолярних макрофагів

92. Укажіть період під час скорочення, коли м'язове волокно не здатне реагувати на подразник.
a. Деполяризації
b. Ізотонічний
c. Релаксації
*d. Рефрактерний
e. Тетанічний

93. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Кумуляція
b. Синергізм
*c. Абстиненція
d. Антагонізм
e. Ідіосинкразія

94. Який тип дроблення характерний для зиготи людини?
a. Неповне, синхронне
*b. Повне, нерівномірне, асинхронне
c. Повне, асинхронне
d. Неповне, рівномірне, асинхронне
e. Неповне, нерівномірне, синхронне

95. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Гальмування гемаглютинації
b. Преципітації
c. Пасивної (непрямої) гемаглютинації
*d. Зв'язування комплементу
e. Нейтралізації

96. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір вінцевого синуса
b. Між лівим передсердям і шлуночком
c. Отвір аорти
d. Отвір легеневого стовбура
*e. Між правим передсердям і правим шлуночком

97. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Утворення медіаторів болю
b. Порушення збудливості больових рецепторів
c. Зменщення рН тканин ясен
d. Порушення аксонального транспорту
*e. Порушення проведення больових імпульсів

98. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Верхньощелепні відростки
*b. Нижньощелепні та верхньощелепні відростки
c. Нижньощелепні відростки
d. Щитоподібний хрящ
e. Зовнішній слуховий прохід

99. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. У верхній частині кишкових крипт
*b. На дні кишкових крипт
c. На бокових поверхнях кишкових ворсинок
d. На апікальній частині кишкових ворсинок
e. У місці переходу ворсинок у крипти

100. При якому типі успадкування на гемофілію хворіють чоловіки, а носіями хвороби є жінки?
a. Х-зчеплене домінантне
b. Аутосомно-рецесивне
c. Голандричне
*d. Х-зчеплене рецесивне
e. Аутосомно-домінантне

101. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Синдрому Іценка-Кушинга
b. Цукрового діабету
*c. Нецукрового діабету
d. Акромегалії
e. Хвороби Іценка-Кушинга

102. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Оксацилін
b. Амоксицилін/клавуланат
c. Амоксицилін
*d. Цефтріаксон
e. Ампіцилін

103. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноміметики
*b. beta_2-адреноміметики
c. beta_1, 2-адреноміметики
d. beta_1-адреноблокатори
e. beta_2-адреноблокатори

104. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Ковтання
b. Формування смакових відчуттів
c. Слиноутворення
*d. Жування
e. Слиновиділення

105. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Спіронолактон
b. Манітол
c. Ацетазоламід
*d. Фуросемід
e. Гідрохлортіазид

106. У стоматологічній практиці широко використовується місцевий анестетик - лідокаїн. Який механізм його дії?
*a. Блокує потенціалзалежні натрієві канали
b. Активує потенціалзалежні кальцієві канали
c. Блокує лігандкеровані натрієві канали
d. Активує потенціалзалежні калієві канали
e. Блокує потенціалзалежні калієві канали

107. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Поліплоїдія
b. Дуплікація
*c. Транслокація
d. Делеція
e. Інверсія

108. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Мозочка
b. Проміжного мозку
c. Червоних ядер
*d. Чотиригорбкового тіла
e. Латеральних вестибулярних ядер

109. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
*a. Зв'язує ангіотензинперетворювальний фермент і блокує перетворення ангіотензину I в ангіотензин II
b. Блокує ангіотензинові рецептори судин
c. Стимулює імідазолінові рецептори
d. Блокує кальцієві канали
e. Блокує калієві канали

110. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
*a. Ланцюгова полімеразна реакція
b. Імуноферментний аналіз
c. Реакція непрямої гемаглютинації
d. Реакція зв'язування комплементу
e. Реакція гальмування гемаглютинації

111. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Амплітуда потенціалу дії зменшується
*b. Потенціал дії не виникає
c. Тривалість потенціалу дії зменшується
d. Тривалість потенціалу дії збільшується
e. Амплітуда потенціалу дії збільшується

112. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Плазмокоагулаза
b. Оксидоредуктаза
*c. Гіалуронідаза
d. Лактаза
e. Каталаза

113. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зорова кора
*b. Зона Брока
c. Зона Верніке
d. Сенсомоторна кора
e. Префронтальна зона

114. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Ішемія
b. Первинна альтерація
c. Проліферація
*d. Ексудація
e. Еміграція лейкоцитів

115. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Токсоплазмоз
b. Сифіліс
c. Мікоплазмоз
d. Хламідіоз
*e. Гонорея

116. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення ацетилхоліну в синаптичну щілину
b. Блокування М-холінорецепторів гладких м'язів
c. Блокування проведення збудження нервовими волокнами
d. Виділення норадреналіну в синаптичну щілину
*e. Блокування Н-холінорецепторів скелетних м'язів

117. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Патау
b. Едвардса
*c. Дауна
d. Клайнфельтера
e. Шерешевського-Тернера

118. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Вітаміни
b. Білки
c. Жири
d. Мікро- та макроелементи
*e. Вуглеводи

119. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Пародонтозу
b. Виразкового гінгівіту
c. Гіпертрофічного гінгівіту
d. Локалізованого пародонтиту
*e. Катарального гінгівіту

120. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. B (III) Rh (-)
b. АВ (ІV) Rh (+)
c. А (ІІ) Rh (+)
d. 0 (I) Rh (+)
*e. АВ (ІV) Rh (-)

121. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Гранулююча кіста
b. Еозинофільна гранульома
*c. Херувізм
d. Остеобластокластома
e. -

122. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Ігла
b. Посів на середовище Раппопорта
*c. Зараження курячого ембріона в хоріоналантоїс, уведення матеріалу в мозок білим мишам
d. Постановка реакції преципітації
e. Посів на середовище 199 з додаванням бичачої сироватки

123. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Абсцес
b. Серозне запалення
c. Геморагічне запалення
*d. Флегмона
e. Фібринозне запалення

124. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
*b. A) brachialis
c. A) radialis
d. A) profunda brahii
e. A) axillaris

125. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
*b. Ікло верхньої щелепи
c. Премоляр нижньої щелепи
d. Великий кутній зуб верхньої щелепи
e. Бічний різець нижньої щелепи

126. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Калікреїн
b. Інсулін
*c. Тироксин
d. Брадикінін
e. Ацетилхолін

127. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
*a. Нейссера
b. Гінса-Буррі
c. Ожешки
d. Пешкова
e. Циль-Нільсена

128. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Прищитоподібної залози
*b. Передньої частки гіпофіза
c. Щитоподібної залози
d. Задньої частки гіпофіза
e. Епіфіза

129. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Підборідної
b. Зовнішньої сонної
*c. Верхньощелепної
d. Лицевої
e. Внутрішньої сонної

130. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Сечокам'яна хвороба
b. Простатит
c. Цистит
*d. Нефротичний синдром
e. Пієлонефрит

131. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Амітоз
b. -
c. Регенерація
*d. Мейоз
e. Шизогонія

132. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Плечової
b. Ліктьової
c. Передньої міжкісткової
*d. Променевої
e. Задньої міжкісткової

133. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Хоріонепітеліома
*b. Міхурцевий занесок
c. Гіперплазія ендометрія
d. Ендометріальна карцинома
e. Поліп ендометрія

134. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Метопролол
b. Верапаміл
c. Нікотинамід
d. Аспаркам
*e. Аміодарон

135. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies vestibularis
b. Facies distalis
c. Facies lingualis
*d. Facies mesialis
e. Facies occlusalis

136. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
b. Себорейний кератоз
*c. Меланома
d. Фіброзна гістіоцитома
e. Актинічне лентиго

137. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
*a. Вільсона-Коновалова
b. Жильбера
c. Німанна-Піка
d. Тея-Сакса
e. Марфана

138. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
*a. Червоний кістковий мозок
b. Мигдалик
c. Лімфатичний вузол
d. Тимус
e. Селезінка

139. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
*a. Підвищення тонусу блукаючого нерва
b. Виділення адреналіну
c. Підвищення тонусу симпатичної нервової системи
d. Виділення кортизолу
e. Виділення альдостерону

140. Під час гістологічного дослідження зуба виявлено ушкоджені судини. Яка структура зуба містить кровоносні судини?
*a. Пульпа
b. Дентинні канальці
c. Кутикула емалі
d. Клітинний цемент
e. Безклітинний цемент

141. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Ебнера
b. Пуркіньє
c. Аргірофільні
d. Корфа
*e. Шарпея

142. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Цементобластома
*b. Цементуюча фіброма
c. Гігантська цементома
d. Цементома
e. Одонтогенна фіброма

143. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Мікрококи
b. Стрептококи
c. Тетракоки
*d. Стафілококи
e. Диплококи

144. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
*b. Актиноміцети
c. Базидіоміцети
d. Лептоспіри
e. Спірохети

145. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Дивертикул стравоходу
*b. Незарощення м'якого піднебіння
c. Звуження стравоходу
d. ГЕРХ (гастроезофагальна рефлюксна хвороба)
e. Атрезія стравоходу

146. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Норадреналін
b. Ацетилхолін
c. ГАМК
d. Дофамін
*e. Серотонін

147. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Емаль
b. Періодонт
*c. Дентин
d. Пульпа
e. Цемент

148. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Піднебіння тверде
b. Язик
c. Піднебіння м'яке
d. Щока
*e. Ясна

149. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. V
b. XII
c. VIII
d. Х
*e. ІХ

150. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Примордіальна кіста
b. Амелобластома
c. Еозинофільна гранульома
*d. Остеобластокластома
e. Фіброматозний епуліс

