1. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Емаль
b. Цемент
c. Пульпа
*d. Дентин
e. Періодонт

2. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Клітинний цемент
*b. Періодонт
c. Дентин
d. Ясна
e. Альвеолярна кістка

3. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Премоляр нижньої щелепи
c. Бічний різець нижньої щелепи
*d. Ікло верхньої щелепи
e. Великий кутній зуб верхньої щелепи

4. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Механічний
b. Малігнізація
c. Мутагенний
*d. Тератогенний
e. Канцерогенний

5. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Білки
b. Мікро- та макроелементи
c. Жири
d. Вітаміни
*e. Вуглеводи

6. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Бензилпеніциліну натрієва сіль
b. Хінгамін
*c. Метронідазол
d. Ізоніазид
e. Рифампіцин

7. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Марфана
b. Жильбера
c. Тея-Сакса
*d. Вільсона-Коновалова
e. Німанна-Піка

8. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Нуклеази
b. Амілази
c. Лінгвальної ліпази
*d. Лізоциму
e. Муцину

9. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
*a. Нефротичний синдром
b. Пієлонефрит
c. Простатит
d. Сечокам'яна хвороба
e. Цистит

10. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
*a. Стафілококи
b. Тетракоки
c. Мікрококи
d. Стрептококи
e. Диплококи

11. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Ідіосинкразія
b. Антагонізм
c. Кумуляція
d. Синергізм
*e. Абстиненція

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Рибосоми
b. Внутрішній периплазматичний простір
c. Цитоплазма
*d. Клітинна стінка
e. Цитоплазматична мембрана

13. У стоматологічній практиці широко використовується місцевий анестетик - лідокаїн. Який механізм його дії?
a. Активує потенціалзалежні калієві канали
b. Активує потенціалзалежні кальцієві канали
*c. Блокує потенціалзалежні натрієві канали
d. Блокує лігандкеровані натрієві канали
e. Блокує потенціалзалежні калієві канали

14. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиноутворення
b. Слиновиділення
c. Ковтання
*d. Жування
e. Формування смакових відчуттів

15. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота транексамова
b. Фітоменадіон
c. Кислота амінокапронова
*d. Гепарин
e. Альтеплаза

16. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
b. Едвардса
c. "Котячого крику"
d. Трисомії Х
*e. Шерешевського-Тернера

17. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
b. -
c. Еритроплакія
*d. Лейкоплакія
e. Плоскоклітинний зроговілий рак

18. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення альдостерону
b. Виділення адреналіну
*c. Підвищення тонусу блукаючого нерва
d. Виділення кортизолу
e. Підвищення тонусу симпатичної нервової системи

19. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Губних
b. Піднижньощелепної
c. Язикових
d. Під'язикової
*e. Привушної

20. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Піднебінна
*b. Верхня щелепа
c. Тім'яна
d. Нижня щелепа
e. Скронева

21. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
*a. Розпочати імунізацію антирабічною вакциною
b. Терміново ввести нормальний gamma-глобулін
c. Призначити комбіновану антибіотикотерапію
d. Госпіталізувати хворого і тримати під наглядом лікаря
e. Терміново ввести вакцину АКДП

22. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Аденогіпофіза
b. Під'язикової
c. Прищитоподібної
d. Вилочкової
*e. Щитоподібної

23. У жінки виникла загроза передчасного переривання вагітності. Із недостатністю якого гормону це пов'язано?
a. Естрадіолу
b. Тестостерону
c. Альдостерону
d. Окситоцину
*e. Прогестерону

24. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
b. A) axillaris
*c. A) brachialis
d. A) profunda brahii
e. A) radialis

25. Подразнення яких рецепторів спричиняє захисний рефлекс чхання?
a. Пропріорецепторів
b. Рецепторів розтягнення легень
*c. Ірритантних
d. Ноцицепторів
e. J-рецепторів

26. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Верхньощелепні відростки
b. Зовнішній слуховий прохід
*c. Нижньощелепні та верхньощелепні відростки
d. Щитоподібний хрящ
e. Нижньощелепні відростки

27. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Дентин
b. Пульпу
c. Безклітинний цемент
d. Емаль
*e. Клітинний цемент

28. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Макроліди
*b. Аміноглікозиди
c. Поліміксини
d. Пеніциліни
e. Тетрацикліни

29. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Альбуміну
b. Глікогену
*c. Гіалуронової кислоти
d. Гепарину
e. Колагену

30. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Кодеїн
b. Амброксол
c. Бромгексин
d. Глауцин
*e. Ацетилцистеїн

31. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Утворення осаду
b. Утворення бульбашок газу
*c. Зміна забарвлення індикатора
d. Помутніння живильного середовища
e. Розрідження середовища

32. Укажіть період під час скорочення, коли м'язове волокно не здатне реагувати на подразник.
*a. Рефрактерний
b. Релаксації
c. Тетанічний
d. Ізотонічний
e. Деполяризації

33. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
b. Базидіоміцети
c. Спірохети
d. Лептоспіри
*e. Актиноміцети

34. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Ділянки осифікації
*b. Дентиклі
c. Кісткова тканина
d. Фіброзні тільця
e. Цемент

35. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. St. salivarius
*b. Streptococcus mutans
c. Staphylococcus aureus
d. Candida albicans
e. Borellia buccalis

36. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Контактно-побутовий
*b. Повітряно-крапельний
c. Парентеральний
d. Фекально-оральний
e. Трансмісивний

37. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину АКДП
b. Дифтерійно-правцевий анатоксин
c. Вакцину БЦЖ
d. Антибіотики
*e. Протиправцеву сироватку

38. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Гранулююча кіста
b. -
*c. Херувізм
d. Остеобластокластома
e. Еозинофільна гранульома

39. У жінки віком 25 років виявлено ваду тристулкового клапана. Між якими камерами серця розташований цей клапан?
*a. Між правим передсердям і правим шлуночком
b. Отвір легеневого стовбура
c. Між лівим передсердям і шлуночком
d. Отвір вінцевого синуса
e. Отвір аорти

40. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
*a. Середній носовий хід
b. Над верхньою носовою раковиною
c. Загальний носовий хід
d. Нижній носовий хід
e. Верхній носовий хід

41. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
*a. Дифтерія
b. Менінгіт
c. Туберкульоз
d. Скарлатина
e. Коклюш

42. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Термінатор
b. Супресор
c. Репресор
*d. Промотор
e. Регулятор

43. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
*a. Вазопресин
b. Адреналін
c. Інсулін
d. Мінералокортикоїди
e. АКТГ

44. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. petrosus profundus
c. N. auricularis minor
d. N. petrosus major
e. N. auricularis major

45. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Карбгемоглобіну
b. Оксигемоглобіну
*c. Карбоксигемоглобіну
d. Сульфгемоглобіну
e. Метгемоглобіну

46. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Гангренозний
b. Фіброзний
c. Серозний
d. Гнійний
*e. Гранулюючий

47. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. VIII
b. XII
*c. ІХ
d. Х
e. V

48. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Черевний тиф
*b. Ботулiзм
c. Сальмонельоз
d. Дифтерiя
e. Дизентерiя

49. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
*a. Масивним викиданням катехоламінів наднирниками
b. Активацією вегетативних ядер гіпоталамуса
c. Звільненням норадреналіну симпатичними нервами
d. Збільшенням секреції тиреоїдних гормонів
e. Підвищеним синтезом кортикотропіну

50. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Примордіальна кіста
b. Фіброматозний епуліс
*c. Остеобластокластома
d. Еозинофільна гранульома
e. Амелобластома

51. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Альдолаза
b. Піруватдегідрогеназа
c. Фосфофруктокіназа
*d. Лактатдегідрогеназа
e. Піруваткарбоксилаза

52. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Клиноподібні дефекти зубів
b. Зубний камінь
c. Метастатичне звапнування
*d. Флюороз
e. Дистрофічне звапнування

53. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Дуплікація
b. Делеція
*c. Транслокація
d. Поліплоїдія
e. Інверсія

54. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зона Верніке
b. Зорова кора
c. Сенсомоторна кора
d. Префронтальна зона
*e. Зона Брока

55. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Первинна альтерація
b. Еміграція лейкоцитів
c. Проліферація
d. Ішемія
*e. Ексудація

56. Укажіть препарат, що належить до групи бета-лактамних антибіотиків.
a. Бісептол
b. Еритроміцин
c. Тетрациклін
*d. Бензилпеніцилін
e. Офлоксацин

57. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Лейкоплакія
b. Виразково-некротичний стоматит
c. Катаральний стоматит
*d. Афтозний стоматит
e. Гангренозний стоматит

58. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
b. Дофамін
*c. Гістамін
d. Адреналін
e. Мелатонін

59. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
*a. Paries mastoideus
b. Paries tegmentalis
c. Paries labyrinthicus
d. Paries membranaceus
e. Paries caroticus

60. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Порушення аксонального транспорту
b. Зменщення рН тканин ясен
c. Утворення медіаторів болю
d. Порушення збудливості больових рецепторів
*e. Порушення проведення больових імпульсів

61. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Латеральних вестибулярних ядер
b. Червоних ядер
*c. Чотиригорбкового тіла
d. Мозочка
e. Проміжного мозку

62. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Ацетилхолін
*b. Тироксин
c. Інсулін
d. Калікреїн
e. Брадикінін

63. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
*a. Збільшення кількості еозинофілів
b. Збільшення кількості базофілів
c. Зменшення кількості еозинофілів
d. Збільшення кількості нейтрофілів
e. Зменшення кількості базофілів

64. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту параамінобензойну
*b. Кислоту клавуланову
c. Кислоту аскорбінову
d. Кислоту пангамову
e. Кислоту тіоктову

65. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Піднебіння тверде
b. Піднебіння м'яке
c. Щока
d. Язик
*e. Ясна

66. До порушення якої функції призведе ураження груднинно-щитоподібного м'яза?
a. Розгинання шиї
b. Підняття під'язикової кістки
c. Нахилу шиї вперед
d. Підняття гортані
*e. Опускання гортані

67. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Калію
b. Магнію
c. Хлору
d. Натрію
*e. Кальцію

68. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Тривалість потенціалу дії збільшується
b. Амплітуда потенціалу дії зменшується
c. Амплітуда потенціалу дії збільшується
d. Тривалість потенціалу дії зменшується
*e. Потенціал дії не виникає

69. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
b. Клотримазол
c. Морфіну гідрохлорид
*d. Адреналіну гідрохлорид
e. Ібупрофен

70. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Атрезія стравоходу
*b. Незарощення м'якого піднебіння
c. Дивертикул стравоходу
d. Звуження стравоходу
e. ГЕРХ (гастроезофагальна рефлюксна хвороба)

71. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
*a. Гонорея
b. Токсоплазмоз
c. Сифіліс
d. Хламідіоз
e. Мікоплазмоз

72. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
*a. Печінка
b. Селезінка
c. Тимус
d. Щитоподібна залоза
e. Підшлункова залоза

73. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Еритроміцин
b. Ампіцилін
*c. Флуконазол
d. Левоміцетин
e. Бісептол

74. Який тип дроблення характерний для зиготи людини?
*a. Повне, нерівномірне, асинхронне
b. Неповне, рівномірне, асинхронне
c. Неповне, синхронне
d. Повне, асинхронне
e. Неповне, нерівномірне, синхронне

75. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує ангіотензинові рецептори судин
*b. Зв'язує ангіотензинперетворювальний фермент і блокує перетворення ангіотензину I в ангіотензин II
c. Блокує кальцієві канали
d. Блокує калієві канали
e. Стимулює імідазолінові рецептори

76. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
*a. Піноцитоз
b. Полегшена дифузія
c. Дифузія
d. Фагоцитоз
e. Екзоцитоз

77. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Синтез протеогліканів
b. Розпад протеогліканів
*c. Синтез колагену
d. Розпад колагену
e. Активація гіалуронідази

78. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
*a. Метафаза
b. Профаза
c. Прометафаза
d. Анафаза
e. Телофаза

79. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Плазмоцити
*b. Фібробласти
c. Макрофаги
d. Адипоцити
e. Тканинні базофіли

80. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ацикловір
*b. Ізоніазид
c. Ітраконазол
d. Метронідазол
e. Амоксицилін

81. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Зворотне перетворення пухлинних клітин у нормальні
b. Утрата здатності до диференціювання
c. Пухлинна прогресія
d. Посилений поділ клітин пухлини
*e. Набуття пухлинною тканиною властивостей іншої тканини

82. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Кератокіста
b. Амелобластома
c. Радикулярна кіста
*d. Фолікулярна кіста
e. Одонтома

83. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Leptospira interrhogans
*b. Corynebacterium diphtheriae
c. Mycobacterium tuberculosis
d. Neisseria gonorrhoeae
e. Streptococcus pyogenes

84. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Хейлосхізіс ("заяча губа")
b. Мікростомія
c. Макростомія
*d. Палатосхізіс("вовча паща")
e. Макроглосія

85. При якому типі успадкування на гемофілію хворіють чоловіки, а носіями хвороби є жінки?
*a. Х-зчеплене рецесивне
b. Голандричне
c. Аутосомно-рецесивне
d. Аутосомно-домінантне
e. Х-зчеплене домінантне

86. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. А (ІІ) Rh (+)
b. B (III) Rh (-)
c. 0 (I) Rh (+)
d. АВ (ІV) Rh (+)
*e. АВ (ІV) Rh (-)

87. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies distalis
b. Facies occlusalis
c. Facies vestibularis
d. Facies lingualis
*e. Facies mesialis

88. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. У верхній частині кишкових крипт
b. У місці переходу ворсинок у крипти
c. На апікальній частині кишкових ворсинок
*d. На дні кишкових крипт
e. На бокових поверхнях кишкових ворсинок

89. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Тимус
b. Селезінка
c. Лімфатичний вузол
*d. Червоний кістковий мозок
e. Мигдалик

90. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Етіотропна
b. Стимулююча
c. Замісна
d. Профілактична
*e. Симптоматична

91. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Драже діазоліну
b. Розчин анестезину в соняшниковій олії
c. Обліпихова олія
*d. Мазь ацикловір
e. Ін'єкції бензилпеніциліну

92. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Тіаміну хлорид
b. Аскорбінова кислота
c. Токоферолу ацетат
d. Піридоксин
*e. Ціанокобаламін

93. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Хоріонепітеліома
b. Ендометріальна карцинома
c. Поліп ендометрія
d. Гіперплазія ендометрія
*e. Міхурцевий занесок

94. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Піднебінного
b. Трубного правого
c. Язикового
d. Трубного лівого
*e. Глоткового

95. Які анатомічні структури із загальною сонною артерією проходять у сонному трикутнику та формують судинно-нервовий пучок?
*a. N. vagus, v. jugularis interna
b. N. Hypoglossus, v. jugularis interna
c. N. vagus, v. jugularis anterior
d. N. phrenicus, v. jugularis externa
e. N. hypoglossus, v. jugularis externa

96. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Овальний
*b. Круглий
c. Остистий
d. Клинно-піднебінний
e. Яремний

97. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Новоіманін
b. Метиленовий синій
*c. Хлоргексидин
d. Етакридину лактат
e. Кислота борна

98. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Кератиноцити
*b. Меланоцити
c. Клітини Меркеля
d. Лімфоцити
e. Внутрішньоепідермальні макрофаги

99. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Папаверин
*b. Окситоцин
c. Преднізолон
d. Дротаверин
e. Вазопресин

100. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Дофамін
b. Ацетилхолін
c. Норадреналін
d. ГАМК
*e. Серотонін

101. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Кишкова паличка
b. Лактобацили
c. Стрептокок
d. Ентерокок
*e. Гриби роду Candida

102. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Трансляція
*b. Транскрипція
c. Реплікація
d. Елонгація
e. Термінація

103. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Каталаза
b. Оксидоредуктаза
*c. Гіалуронідаза
d. Лактаза
e. Плазмокоагулаза

104. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Гінса-Буррі
b. Ожешки
*c. Нейссера
d. Пешкова
e. Циль-Нільсена

105. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення ацетилхоліну в синаптичну щілину
b. Блокування М-холінорецепторів гладких м'язів
*c. Блокування Н-холінорецепторів скелетних м'язів
d. Блокування проведення збудження нервовими волокнами
e. Виділення норадреналіну в синаптичну щілину

106. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Аспаркам
b. Верапаміл
c. Метопролол
*d. Аміодарон
e. Нікотинамід

107. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Епштейна-Барр
b. Простого герпесу тип 2
*c. Простого герпесу тип 1
d. Оперізуючого лишаю
e. Цитомегалії

108. У дитини травмована нижня губа. Який м'яз при цьому ушкоджений?
a. M. levator anguli oris
b. M. levator labii superioris
c. M. buccinator
*d. M. orbicularis oris
e. M. risorius

109. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
*a. Голосового
b. Заднього персне-черпакуватого
c. Поперечного черпакуватого
d. Бічного персне-черпакуватого
e. Щито-черпакуватого

110. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Гіпертрофічного гінгівіту
b. Виразкового гінгівіту
*c. Катарального гінгівіту
d. Локалізованого пародонтиту
e. Пародонтозу

111. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. sublingualis
*b. N. hypoglossus
c. N. lingualis
d. Ansa cervicalis
e. N. glossopharynseus

112. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини в другому міжребер'ї справа
b. Біля груднини в другому міжребер'ї зліва
c. Біля груднини зліва напроти хряща 5 ребра
d. Біля груднини справа напроти хряща 5 ребра
*e. На верхівці серця

113. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Гальмування гемаглютинації
b. Нейтралізації
c. Преципітації
*d. Зв'язування комплементу
e. Пасивної (непрямої) гемаглютинації

114. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Не приймати разом із вітамінними препаратами
b. Курс лікування не повинен перевищувати тиждень
c. Запивати великою кількістю рідини, бажано молоком
*d. Уникати тривалого перебування на сонці
e. Приймати перед їжею

115. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноблокатори
b. beta_1, 2-адреноміметики
c. beta_2-адреноблокатори
d. beta_1-адреноміметики
*e. beta_2-адреноміметики

116. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Тромбоутворення
b. Розлади мозкового кровообігу
c. Зупинка серця
d. Напади судом
*e. Розслаблення дихальних м'язів

117. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Плечової
*b. Променевої
c. Задньої міжкісткової
d. Ліктьової
e. Передньої міжкісткової

118. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Аргірофільні
b. Корфа
c. Пуркіньє
*d. Шарпея
e. Ебнера

119. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
*a. Емалі
b. Дентину
c. Пульпи
d. Періодонта
e. Цементу

120. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Латеральний крилоподібний
b. Щічний
*c. Скроневий
d. Медіальний крилоподібний
e. Жувальний

121. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Зовнішньої сонної
*b. Верхньощелепної
c. Внутрішньої сонної
d. Лицевої
e. Підборідної

122. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Макрофаги
b. Хондробласти
c. Остеокласти
*d. Фібробласти
e. Остеобласти

123. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
*a. Цементуюча фіброма
b. Цементобластома
c. Цементома
d. Гігантська цементома
e. Одонтогенна фіброма

124. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція непрямої гемаглютинації
b. Імуноферментний аналіз
c. Реакція зв'язування комплементу
*d. Ланцюгова полімеразна реакція
e. Реакція гальмування гемаглютинації

125. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Регенерація
b. Амітоз
*c. Мейоз
d. Шизогонія
e. -

126. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Лицеву
b. Зовнішню яремну
c. Підборідну
*d. Кутову
e. Поперечну вену лиця

127. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Епіфіз
b. Гіпофіз
c. Печінка
d. Щитоподібна залоза
*e. Надниркова залоза

128. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійний бактеріофаг
b. Дифтерійний анатоксин, антибіотики
c. Дифтерійні вакцини: АКДП, АДП, АД
d. Вакцина ''Кодивак'', сульфаніламіди
*e. Протидифтерійна антитоксична сироватка, антибіотики

129. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Лімфатичних вузлах
b. Червоному кістковому мозку
c. Селезінці
d. Піднебінних мигдаликах
*e. Тимусі

130. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Ігла
*b. Зараження курячого ембріона в хоріоналантоїс, уведення матеріалу в мозок білим мишам
c. Постановка реакції преципітації
d. Посів на середовище Раппопорта
e. Посів на середовище 199 з додаванням бичачої сироватки

131. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
*a. Флегмона
b. Абсцес
c. Серозне запалення
d. Фібринозне запалення
e. Геморагічне запалення

132. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
*a. Дауна
b. Клайнфельтера
c. Шерешевського-Тернера
d. Едвардса
e. Патау

133. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
*a. Глибокий карієс
b. Середній карієс
c. Крейдяна пляма
d. Поверхневий карієс
e. Циркулярний карієс

134. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Задньої частки гіпофіза
b. Щитоподібної залози
*c. Передньої частки гіпофіза
d. Прищитоподібної залози
e. Епіфіза

135. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал спокою збільшиться
*b. Потенціал спокою зникне
c. Розвинеться гіперполяризація
d. Розвинеться деполяризація
e. Потенціал дії не виникне

136. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
b. Себорейний кератоз
*c. Меланома
d. Актинічне лентиго
e. Фіброзна гістіоцитома

137. Під час гістологічного дослідження зуба виявлено ушкоджені судини. Яка структура зуба містить кровоносні судини?
*a. Пульпа
b. Кутикула емалі
c. Безклітинний цемент
d. Клітинний цемент
e. Дентинні канальці

138. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Ацетазоламід
b. Спіронолактон
*c. Фуросемід
d. Гідрохлортіазид
e. Манітол

139. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус простого герпесу тип 2
b. ВІЛ
*c. Вірус Епштейн-Барр
d. Вірус кору
e. Вірус Коксакі А

140. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
*a. Сліпа кишка
b. Пряма кишка
c. Сигмоподібна ободова кишка
d. Поперечна ободова кишка
e. Нисхідна ободова кишка

141. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
*a. Гнійний періодонтит з утворенням абсцесу
b. Хронічний гранулюючий періодонтит
c. Хронічний фіброзний періодонтит
d. Хронічний гранулематозний періодонтит
e. Гіпертрофічний пульпіт з утворенням поліпу

142. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін
b. Ампіцилін
c. Амоксицилін/клавуланат
*d. Цефтріаксон
e. Оксацилін

143. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
*a. Жувальний
b. Щічний
c. Бічний крилоподібний
d. Присередній крилоподібний
e. Скроневий

144. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Віруси гепатиту В
b. Ентеровіруси
c. Вірус грипу
d. Вірус кору
*e. Вірус епідемічного паротиту

145. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Альвеолярних макрофагів
b. Фібробластів
c. Секреторних клітин Клара
d. Альвеолоцитів І типу
*e. Альвеолоцитів ІІ типу

146. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Акромегалії
b. Цукрового діабету
*c. Нецукрового діабету
d. Хвороби Іценка-Кушинга
e. Синдрому Іценка-Кушинга

147. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
*a. Аутотрансплантацію
b. Гомотрансплантацію
c. Аллотрансплантацію
d. Експлантацію
e. Ксенотрансплантацію

148. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
*a. Серозний пульпіт
b. Гангренозний пульпіт
c. Гранулюючий пульпіт
d. Фіброзний пульпіт
e. Гнійний пульпіт

149. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення уринокультур N. meningitidis
b. Блювання
c. Виділення бактерій N. meningitidis зі слизової оболонки сечостатевої системи
d. Виділення копрокультур N. meningitidis
*e. Спинномозкової рідини

150. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
*a. Колінеарність
b. Універсальність
c. Триплетність
d. Неперекривність
e. Виродженість

